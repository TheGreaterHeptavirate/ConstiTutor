{
	"ActName": "KONSTYTUCJARZECZYPOSPOLITEJ POLSKIEJz dnia 2 kwietnia 1997 r.",
	"Rules": [
		{
			"Identifier": ",, PREAMBUŁA\n",
			"Text": "W trosce o byt i przyszłość naszej Ojczyzny,\nodzyskawszy w 1989 roku możliwość suwerennego i demokratycznego stanowienia o Jej losie,\nmy, Naród Polski - wszyscy obywatele Rzeczypospolitej,\nzarówno wierzący w Boga\nbędącego źródłem prawdy, sprawiedliwości, dobra i piękna,\njak i nie podzielający tej wiary,\na te uniwersalne wartości wywodzący z innych źródeł,\nrówni w prawach i w powinnościach wobec dobra wspólnego - Polski,\nwdzięczni naszym przodkom za ich pracę, za walkę o niepodległość okupioną ogromnymi ofiarami, za kulturę zakorzenioną w chrześcijańskim dziedzictwie Narodu i ogólnoludzkich wartościach,\nnawiązując do najlepszych tradycji Pierwszej i Drugiej Rzeczypospolitej,\nzobowiązani, by przekazać przyszłym pokoleniom wszystko, co cenne z ponad tysiącletniego dorobku,\nzłączeni więzami wspólnoty z naszymi rodakami rozsianymi po świecie,\nświadomi potrzeby współpracy ze wszystkimi krajami dla dobra Rodziny Ludzkiej,\npomni gorzkich doświadczeń z czasów, gdy podstawowe wolności i prawa człowieka były w naszej Ojczyźnie łamane,\npragnąc na zawsze zagwarantować prawa obywatelskie, a działaniu instytucji publicznych zapewnić rzetelność i sprawność,\nw poczuciu odpowiedzialności przed Bogiem lub przed własnym sumieniem,\nustanawiamy Konstytucję Rzeczypospolitej Polskiej\njako prawa podstawowe dla państwa\noparte na poszanowaniu wolności i sprawiedliwości, współdziałaniu władz, dialogu społecznym oraz na zasadzie pomocniczości umacniającej uprawnienia obywateli i ich wspólnot.\nWszystkich, którzy dla dobra Trzeciej Rzeczypospolitej tę Konstytucję będą stosowali,\nwzywamy, aby czynili to, dbając o zachowanie przyrodzonej godności człowieka,\njego prawa do wolności i obowiązku solidarności z innymi,\na poszanowanie tych zasad mieli za niewzruszoną podstawę Rzeczypospolitej Polskiej.%Rozdział X\n",
			"Links": null
		},
		{
			"Identifier": "FINANSE PUBLICZNE\n,, Art. 216.\n",
			"Text": "Środki finansowe na cele publiczne są gromadzone i wydatkowane w sposób określony w ustawie.\nNabywanie, zbywanie i obciążanie nieruchomości, udziałów lub akcji oraz emisja papierów wartościowych przez Skarb Państwa, Narodowy Bank Polski lub inne państwowe osoby prawne następuje na zasadach i w trybie określonych w ustawie.\nUstanowienie monopolu następuje w drodze ustawy.\nZaciąganie pożyczek oraz udzielanie gwarancji i poręczeń finansowych przez państwo następuje na zasadach i w trybie określonych w ustawie.\nNie wolno zaciągać pożyczek lub udzielać gwarancji i poręczeń finansowych, w następstwie których państwowy dług publiczny przekroczy 3/5 wartości rocznego produktu krajowego brutto. Sposób obliczania wartości rocznego produktu krajowego brutto oraz państwowego długu publicznego określa ustawa.\n",
			"Links": null
		},
		{
			"Identifier": "FINANSE PUBLICZNE\n,, Art. 217.\n",
			"Text": "Nakładanie podatków, innych danin publicznych, określanie podmiotów, przedmiotów opodatkowania i stawek podatkowych, a także zasad przyznawania ulg i umorzeń oraz kategorii podmiotów zwolnionych od podatków następuje w drodze ustawy.\n",
			"Links": null
		},
		{
			"Identifier": "FINANSE PUBLICZNE\n,, Art. 218.\n",
			"Text": "Organizację Skarbu Państwa oraz sposób zarządzania majątkiem Skarbu Państwa określa ustawa.\n",
			"Links": null
		},
		{
			"Identifier": "FINANSE PUBLICZNE\n,, Art. 219.\n",
			"Text": "Sejm uchwala budżet państwa na rok budżetowy w formie ustawy budżetowej.\nZasady i tryb opracowania projektu budżetu państwa, stopień jego szczegółowości oraz wymagania, którym powinien odpowiadać projekt ustawy budżetowej, a także zasady i tryb wykonywania ustawy budżetowej określa ustawa.\nW wyjątkowych przypadkach dochody i wydatki państwa w okresie krótszym niż rok może określać ustawa o prowizorium budżetowym. Przepisy dotyczące projektu ustawy budżetowej stosuje się odpowiednio do projektu ustawy o prowizorium budżetowym.\nJeżeli ustawa budżetowa albo ustawa o prowizorium budżetowym nie weszły w życie w dniu rozpoczęcia roku budżetowego, Rada Ministrów prowadzi gospodarkę finansową na podstawie przedłożonego projektu ustawy.\n",
			"Links": null
		},
		{
			"Identifier": "FINANSE PUBLICZNE\n,, Art. 220.\n",
			"Text": "Zwiększenie wydatków lub ograniczenie dochodów planowanych przez Radę Ministrów nie może powodować ustalenia przez Sejm większego deficytu budżetowego niż przewidziany w projekcie ustawy budżetowej.\nUstawa budżetowa nie może przewidywać pokrywania deficytu budżetowego przez zaciąganie zobowiązania w centralnym banku państwa.\n",
			"Links": null
		},
		{
			"Identifier": "FINANSE PUBLICZNE\n,, Art. 221.\n",
			"Text": "Inicjatywa ustawodawcza w zakresie ustawy budżetowej, ustawy o prowizorium budżetowym, zmiany ustawy budżetowej, ustawy o zaciąganiu długu publicznego oraz ustawy o udzielaniu gwarancji finansowych przez państwo przysługuje wyłącznie Radzie Ministrów.\n",
			"Links": null
		},
		{
			"Identifier": "FINANSE PUBLICZNE\n,, Art. 222.\n",
			"Text": "Rada Ministrów przedkłada Sejmowi najpóźniej na 3 miesiące przed rozpoczęciem roku budżetowego projekt ustawy budżetowej na rok następny. W wyjątkowych przypadkach możliwe jest późniejsze przedłożenie projektu.\n",
			"Links": null
		},
		{
			"Identifier": "FINANSE PUBLICZNE\n,, Art. 223.\n",
			"Text": "Senat może uchwalić poprawki do ustawy budżetowej w ciągu 20 dni od dnia przekazania jej Senatowi.\n",
			"Links": null
		},
		{
			"Identifier": "FINANSE PUBLICZNE\n,, Art. 224.\n",
			"Text": "Prezydent Rzeczypospolitej podpisuje w ciągu 7 dni ustawę budżetową albo ustawę o prowizorium budżetowym przedstawioną przez Marszałka Sejmu. Do ustawy budżetowej i ustawy o prowizorium budżetowym nie stosuje się przepisu art. 122 ust. 5.\nW przypadku zwrócenia się Prezydenta Rzeczypospolitej do Trybunału Konstytucyjnego w sprawie zgodności z Konstytucją ustawy budżetowej albo ustawy o prowizorium budżetowym przed jej podpisaniem, Trybunał orzeka w tej sprawie nie później niż w ciągu 2 miesięcy od dnia złożenia wniosku w Trybunale.\n",
			"Links": null
		},
		{
			"Identifier": "FINANSE PUBLICZNE\n,, Art. 225.\n",
			"Text": "Jeżeli w ciągu 4 miesięcy od dnia przedłożenia Sejmowi projektu ustawy budżetowej nie zostanie ona przedstawiona Prezydentowi Rzeczypospolitej do podpisu, Prezydent Rzeczypospolitej może w ciągu 14 dni zarządzić skrócenie kadencji Sejmu.\n",
			"Links": null
		},
		{
			"Identifier": "FINANSE PUBLICZNE\n,, Art. 226.\n",
			"Text": "Rada Ministrów w ciągu 5 miesięcy od zakończenia roku budżetowego przedkłada Sejmowi sprawozdanie z wykonania ustawy budżetowej wraz z informacją o stanie zadłużenia państwa.\nSejm rozpatruje przedłożone sprawozdanie i po zapoznaniu się z opinią Najwyższej Izby Kontroli podejmuje, w ciągu 90 dni od dnia przedłożenia Sejmowi sprawozdania, uchwałę o udzieleniu lub o odmowie udzielenia Radzie Ministrów absolutorium.\n",
			"Links": null
		},
		{
			"Identifier": "FINANSE PUBLICZNE\n,, Art. 227.\n",
			"Text": "Centralnym bankiem państwa jest Narodowy Bank Polski. Przysługuje mu wyłączne prawo emisji pieniądza oraz ustalania i realizowania polityki pieniężnej. Narodowy Bank Polski odpowiada za wartość polskiego pieniądza.\nOrganami Narodowego Banku Polskiego są: Prezes Narodowego Banku Polskiego, Rada Polityki Pieniężnej oraz Zarząd Narodowego Banku Polskiego.\nPrezes Narodowego Banku Polskiego jest powoływany przez Sejm na wniosek Prezydenta Rzeczypospolitej, na 6 lat.\nPrezes Narodowego Banku Polskiego nie może należeć do partii politycznej, związku zawodowego ani prowadzić działalności publicznej nie dającej się pogodzić z godnością jego urzędu.\nW skład Rady Polityki Pieniężnej wchodzą Prezes Narodowego Banku Polskiego jako przewodniczący oraz osoby wyróżniające się wiedzą z zakresu finansów powoływane na 6 lat, w równej liczbie przez Prezydenta Rzeczypospolitej, Sejm i Senat.\nRada Polityki Pieniężnej ustala corocznie założenia polityki pieniężnej i przedkłada je do wiadomości Sejmowi równocześnie z przedłożeniem przez Radę Ministrów projektu ustawy budżetowej. Rada Polityki Pieniężnej, w ciągu 5 miesięcy od zakończenia roku budżetowego, składa Sejmowi sprawozdanie z wykonania założeń polityki pieniężnej.\nOrganizację i zasady działania Narodowego Banku Polskiego oraz szczegółowe zasady powoływania i odwoływania jego organów określa ustawa.\n",
			"Links": null
		},
		{
			"Identifier": "Rozdział XI\nSTANY NADZWYCZAJNE\n,, Art. 228.\n",
			"Text": "W sytuacjach szczególnych zagrożeń, jeżeli zwykłe środki konstytucyjne są niewystarczające, może zostać wprowadzony odpowiedni stan nadzwyczajny: stan wojenny, stan wyjątkowy lub stan klęski żywiołowej.\nStan nadzwyczajny może być wprowadzony tylko na podstawie ustawy, w drodze rozporządzenia, które podlega dodatkowemu podaniu do publicznej wiadomości.\nZasady działania organów władzy publicznej oraz zakres, w jakim mogą zostać ograniczone wolności i prawa człowieka i obywatela w czasie poszczególnych stanów nadzwyczajnych, określa ustawa.\nUstawa może określić podstawy, zakres i tryb wyrównywania strat majątkowych wynikających z ograniczenia w czasie stanu nadzwyczajnego wolności i praw człowieka i obywatela.\nDziałania podjęte w wyniku wprowadzenia stanu nadzwyczajnego muszą odpowiadać stopniowi zagrożenia i powinny zmierzać do jak najszybszego przywrócenia normalnego funkcjonowania państwa.\nW czasie stanu nadzwyczajnego nie mogą być zmienione: Konstytucja, ordynacje wyborcze do Sejmu, Senatu i organów samorządu terytorialnego, ustawa o wyborze Prezydenta Rzeczypospolitej oraz ustawy o stanach nadzwyczajnych.\nW czasie stanu nadzwyczajnego oraz w ciągu 90 dni po jego zakończeniu nie może być skrócona kadencja Sejmu, przeprowadzane referendum ogólnokrajowe, nie mogą być przeprowadzane wybory do Sejmu, Senatu, organów samorządu terytorialnego oraz wybory Prezydenta Rzeczypospolitej, a kadencje tych organów ulegają odpowiedniemu przedłużeniu. Wybory do organów samorządu terytorialnego są możliwe tylko tam, gdzie nie został wprowadzony stan nadzwyczajny.\n",
			"Links": null
		},
		{
			"Identifier": "Rozdział XI\nSTANY NADZWYCZAJNE\n,, Art. 229.\n",
			"Text": "W razie zewnętrznego zagrożenia państwa, zbrojnej napaści na terytorium Rzeczpospolitej Polskiej lub gdy z umowy międzynarodowej wynika zobowiązanie do wspólnej obrony przeciwko agresji, Prezydent Rzeczypospolitej na wniosek Rady Ministrów może wprowadzić stan wojenny na części albo na całym terytorium państwa.\n",
			"Links": null
		},
		{
			"Identifier": "Rozdział XI\nSTANY NADZWYCZAJNE\n,, Art. 230.\n",
			"Text": "W razie zagrożenia konstytucyjnego ustroju państwa, bezpieczeństwa obywateli lub porządku publicznego, Prezydent Rzeczypospolitej na wniosek Rady Ministrów może wprowadzić, na czas oznaczony, nie dłuższy niż 90 dni, stan wyjątkowy na części albo na całym terytorium państwa.\nPrzedłużenie stanu wyjątkowego może nastąpić tylko raz, za zgodą Sejmu i na czas nie dłuższy niż 60 dni.\n",
			"Links": null
		},
		{
			"Identifier": "Rozdział XI\nSTANY NADZWYCZAJNE\n,, Art. 231.\n",
			"Text": "Rozporządzenie o wprowadzeniu stanu wojennego lub wyjątkowego Prezydent Rzeczypospolitej przedstawia Sejmowi w ciągu 48 godzin od podpisania rozporządzenia. Sejm niezwłocznie rozpatruje rozporządzenie Prezydenta Rzeczypospolitej. Sejm może je uchylić bezwzględną większością głosów w obecności co najmniej połowy ustawowej liczby posłów.\n",
			"Links": null
		},
		{
			"Identifier": "Rozdział XI\nSTANY NADZWYCZAJNE\n,, Art. 232.\n",
			"Text": "W celu zapobieżenia skutkom katastrof naturalnych lub awarii technicznych noszących znamiona klęski żywiołowej oraz w celu ich usunięcia Rada Ministrów może wprowadzić na czas oznaczony, nie dłuższy niż 30 dni, stan klęski żywiołowej na części albo na całym terytorium państwa. Przedłużenie tego stanu może nastąpić za zgodą Sejmu.\n",
			"Links": null
		},
		{
			"Identifier": "Rozdział XI\nSTANY NADZWYCZAJNE\n,, Art. 233.\n",
			"Text": "Ustawa określająca zakres ograniczeń wolności i praw człowieka i obywatela w czasie stanu wojennego i wyjątkowego nie może ograniczać wolności i praw określonych w art. 30 (godność człowieka), art. 34 i art. 36 (obywatelstwo), art. 38 (ochrona życia), art. 39, art. 40 i art. 41 ust. 4 (humanitarne traktowanie), art. 42 (ponoszenie odpowiedzialności karnej), art. 45 (dostęp do sądu), art. 47 (dobra osobiste), art. 53 (sumienie i religia), art. 63 (petycje) oraz art. 48 i art. 72 (rodzina i dziecko).\nNiedopuszczalne jest ograniczenie wolności i praw człowieka i obywatela wyłącznie z powodu rasy, płci, języka, wyznania lub jego braku, pochodzenia społecznego, urodzenia oraz majątku.\nUstawa określająca zakres ograniczeń wolności i praw człowieka i obywatela w stanie klęski żywiołowej może ograniczać wolności i prawa określone w art. 22 (wolność działalności gospodarczej), art. 41 ust. 1, 3 i 5 (wolność osobista), art. 50 (nienaruszalność mieszkania), art. 52 ust. 1 (wolność poruszania się i pobytu na terytorium Rzeczypospolitej Polskiej), art. 59 ust. 3 (prawo do strajku), art. 64 (prawo własności), art. 65 ust. 1 (wolność pracy), art. 66 ust. 1 (prawo do bezpiecznych i higienicznych warunków pracy) oraz art. 66 ust. 2 (prawo do wypoczynku).\n",
			"Links": null
		},
		{
			"Identifier": "Rozdział XI\nSTANY NADZWYCZAJNE\n,, Art. 234.\n",
			"Text": "Jeżeli w czasie stanu wojennego Sejm nie może zebrać się na posiedzenie, Prezydent Rzeczypospolitej na wniosek Rady Ministrów wydaje rozporządzenia z mocą ustawy w zakresie i w granicach określonych w art. 228 ust. 3-5. Rozporządzenia te podlegają zatwierdzeniu przez Sejm na najbliższym posiedzeniu.\nRozporządzenia, o których mowa w ust. 1, mają charakter źródeł powszechnie obowiązującego prawa.%Rozdział XII\n",
			"Links": null
		},
		{
			"Identifier": "ZMIANA KONSTYTUCJI\n,, Art. 235.\n",
			"Text": "Projekt ustawy o zmianie Konstytucji może przedłożyć co najmniej 1/5 ustawowej liczby posłów, Senat lub Prezydent Rzeczypospolitej.\nZmiana Konstytucji następuje w drodze ustawy uchwalonej w jednakowym brzmieniu przez Sejm i następnie w terminie nie dłuższym niż 60 dni przez Senat.\nPierwsze czytanie projektu ustawy o zmianie Konstytucji może odbyć się nie wcześniej niż trzydziestego dnia od dnia przedłożenia Sejmowi projektu ustawy.\nUstawę o zmianie Konstytucji uchwala Sejm większością co najmniej 2/3 głosów w obecności co najmniej połowy ustawowej liczby posłów oraz Senat bezwzględną większością głosów w obecności co najmniej połowy ustawowej liczby senatorów.\nUchwalenie przez Sejm ustawy zmieniającej przepisy rozdziałów I, II lub XII Konstytucji może odbyć się nie wcześniej niż sześćdziesiątego dnia po pierwszym czytaniu projektu tej ustawy.\nJeżeli ustawa o zmianie Konstytucji dotyczy przepisów rozdziału I, II lub XII, podmioty określone w ust. 1 mogą zażądać, w terminie 45 dni od dnia uchwalenia ustawy przez Senat, przeprowadzenia referendum zatwierdzającego. Z wnioskiem w tej sprawie podmioty te zwracają się do Marszałka Sejmu, który zarządza niezwłocznie przeprowadzenie referendum w ciągu 60 dni od dnia złożenia wniosku. Zmiana Konstytucji zostaje przyjęta, jeżeli za tą zmianą opowiedziała się większość głosujących.\nPo zakończeniu postępowania określonego w ust. 4 i 6 Marszałek Sejmu przedstawia Prezydentowi Rzeczypospolitej uchwaloną ustawę do podpisu. Prezydent Rzeczypospolitej podpisuje ustawę w ciągu 21 dni od dnia przedstawienia i zarządza jej ogłoszenie w Dzienniku Ustaw Rzeczypospolitej Polskiej.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 236.\n",
			"Text": "W okresie 2 lat od dnia wejścia w życie Konstytucji Rada Ministrów przedstawi Sejmowi projekty ustaw niezbędnych do stosowania Konstytucji.\nUstawy wprowadzające w życie art. 176 ust. 1 w zakresie dotyczącym postępowania przed sądami administracyjnymi zostaną uchwalone przed upływem 5 lat od dnia wejścia w życie Konstytucji. Do czasu wejścia w życie tych ustaw obowiązują przepisy dotyczące rewizji nadzwyczajnej od orzeczeń Naczelnego Sądu Administracyjnego.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 237.\n",
			"Text": "W okresie 4 lat od dnia wejścia w życie Konstytucji w sprawach o wykroczenia orzekają kolegia do spraw wykroczeń przy sądach rejonowych, przy czym o karze aresztu orzeka sąd.\nOdwołanie od orzeczenia kolegium rozpoznaje sąd.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 238.\n",
			"Text": "Kadencja konstytucyjnych organów władzy publicznej i osób wchodzących w ich skład wybranych lub powołanych przed wejściem w życie Konstytucji kończy się z upływem okresu ustalonego w przepisach obowiązujących przed dniem wejścia w życie Konstytucji.\nW przypadku, gdy przepisy obowiązujące przed dniem wejścia w życie Konstytucji nie ustalały tej kadencji, a od dnia wyboru lub powołania upłynął okres dłuższy niż ustalony przez Konstytucję, kadencja konstytucyjna organów władzy publicznej lub osób wchodzących w ich skład upływa po roku od dnia wejścia w życie Konstytucji.\nW przypadku, gdy przepisy obowiązujące przed dniem wejścia w życie Konstytucji nie ustalały tej kadencji, a od dnia wyboru lub powołania upłynął okres krótszy niż ustalony przez Konstytucję dla konstytucyjnych organów władzy publicznej lub osób wchodzących w ich skład, czas w którym organy te lub osoby pełniły funkcje według przepisów dotychczasowych, wlicza się do kadencji ustalonej w Konstytucji.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 239.\n",
			"Text": "W okresie 2 lat od dnia wejścia w życie Konstytucji orzeczenia Trybunału Konstytucyjnego o niezgodności z Konstytucją ustaw uchwalonych przed dniem jej wejścia w życie nie są ostateczne i podlegają rozpatrzeniu przez Sejm, który może odrzucić orzeczenie Trybunału Konstytucyjnego większością 2/3 głosów, w obecności co najmniej połowy ustawowej liczby posłów. Nie dotyczy to orzeczeń wydanych w następstwie pytań prawnych do Trybunału Konstytucyjnego.\nPostępowanie w sprawach o ustalenie przez Trybunał Konstytucyjny powszechnie obowiązującej wykładni ustaw wszczęte przed wejściem w życie Konstytucji podlega umorzeniu.\nZ dniem wejścia w życie Konstytucji uchwały Trybunału Konstytucyjnego w sprawie ustalenia wykładni ustaw tracą moc powszechnie obowiązującą. W mocy pozostają prawomocne wyroki sądu oraz inne prawomocne decyzje organów władzy publicznej podjęte z uwzględnieniem znaczenia przepisów ustalonego przez Trybunał Konstytucyjny w drodze powszechnie obowiązującej wykładni ustaw.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 240.\n",
			"Text": "W okresie roku od dnia wejścia w życie Konstytucji ustawa budżetowa może przewidywać pokrywanie deficytu budżetowego przez zaciąganie zobowiązań w centralnym banku państwa.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 241.\n",
			"Text": "Umowy międzynarodowe ratyfikowane dotychczas przez Rzeczpospolitą Polską na podstawie obowiązujących w czasie ich ratyfikacji przepisów konstytucyjnych i ogłoszone w Dzienniku Ustaw, uznaje się za umowy ratyfikowane za uprzednią zgodą wyrażoną w ustawie i stosuje się do nich przepisy art. 91 Konstytucji, jeżeli z treści umowy międzynarodowej wynika, że dotyczą one kategorii spraw wymienionych w art. 89 ust. 1 Konstytucji.\nRada Ministrów w ciągu 2 lat od wejścia w życie Konstytucji przedstawi Sejmowi wykaz umów międzynarodowych zawierających postanowienia niezgodne z Konstytucją.\nSenatorowie wybrani przed dniem wejścia w życie Konstytucji, którzy nie ukończyli 30 lat zachowują swoje mandaty do końca kadencji na którą zostali wybrani.\nPołączenie mandatu posła lub senatora z funkcją lub zatrudnieniem, których dotyczy zakaz określony w art. 103, powoduje wygaśnięcie mandatu po upływie miesiąca od dnia wejścia w życie Konstytucji, chyba że poseł albo senator wcześniej zrzeknie się funkcji albo ustanie zatrudnienie.\nSprawy będące przedmiotem postępowania ustawodawczego albo przed Trybunałem Konstytucyjnym bądź Trybunałem Stanu, a rozpoczęte przed wejściem w życie Konstytucji, są prowadzone zgodnie z przepisami konstytucyjnymi obowiązującymi w dniu rozpoczęcia sprawy.\nW okresie 2 lat od dnia wejścia w życie Konstytucji Rada Ministrów ustali, które z uchwał Rady Ministrów oraz zarządzeń ministrów lub innych organów administracji rządowej podjęte lub wydane przed dniem wejścia w życie Konstytucji wymagają - stosownie do warunków określonych w art. 87 ust. 1 i art. 92 Konstytucji - zastąpienia ich przez rozporządzenia wydane na podstawie upoważnienia ustawy, której projekt w odpowiednim czasie Rada Ministrów przedstawi Sejmowi. W tym samym okresie Rada Ministrów przedstawi Sejmowi projekt ustawy określającej, które akty normatywne organów administracji rządowej wydane przed dniem wejścia w życie Konstytucji stają się uchwałami albo zarządzeniami w rozumieniu art. 93 Konstytucji.\nObowiązujące w dniu wejścia w życie Konstytucji akty prawa miejscowego oraz przepisy gminne stają się aktami prawa miejscowego w rozumieniu art. 87 ust. 2 Konstytucji.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 242.\n",
			"Text": "Tracą moc:\nustawa konstytucyjna z dnia 17 października 1992 r. o wzajemnych stosunkach między władzą ustawodawczą i wykonawczą Rzeczypospolitej Polskiej oraz o samorządzie terytorialnym (Dz.U. Nr 84, poz. 426, z 1995 r. Nr 38, poz. 184, Nr 150, poz. 729 oraz z 1996 r. Nr 106, poz. 488),\nustawa konstytucyjna z dnia 23 kwietnia 1992 r. o trybie przygotowania i uchwalenia Konstytucji Rzeczypospolitej Polskiej (Dz.U. Nr 67, poz. 336 oraz z 1994 r. Nr 61, poz. 251).\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 243.\n",
			"Text": "Konstytucja Rzeczypospolitej Polskiej wchodzi w życie po upływie 3 miesięcy od dnia jej ogłoszenia.\n%Rozdział I\n%RZECZPOSPOLITA\n\u0026Art. 1.\nRzeczpospolita Polska jest dobrem wspólnym wszystkich obywateli.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 2.\n",
			"Text": "Rzeczpospolita Polska jest demokratycznym państwem prawnym, urzeczywistniającym zasady sprawiedliwości społecznej.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 3.\n",
			"Text": "Rzeczpospolita Polska jest państwem jednolitym.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 4.\n",
			"Text": "Władza zwierzchnia w Rzeczypospolitej Polskiej należy do Narodu.\nNaród sprawuje władzę przez swoich przedstawicieli lub bezpośrednio.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 5.\n",
			"Text": "Rzeczpospolita Polska strzeże niepodległości i nienaruszalności swojego terytorium, zapewnia wolności i prawa człowieka i obywatela oraz bezpieczeństwo obywateli, strzeże dziedzictwa narodowego oraz zapewnia ochronę środowiska, kierując się zasadą zrównoważonego rozwoju.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 6.\n",
			"Text": "Rzeczpospolita Polska stwarza warunki upowszechniania i równego dostępu do dóbr kultury, będącej źródłem tożsamości narodu polskiego, jego trwania i rozwoju.\nRzeczpospolita Polska udziela pomocy Polakom zamieszkałym za granicą w zachowaniu ich związków z narodowym dziedzictwem kulturalnym.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 7.\n",
			"Text": "Organy władzy publicznej działają na podstawie i w granicach prawa.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 8.\n",
			"Text": "Konstytucja jest najwyższym prawem Rzeczypospolitej Polskiej.\nPrzepisy Konstytucji stosuje się bezpośrednio, chyba że Konstytucja stanowi inaczej.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 9.\n",
			"Text": "Rzeczpospolita Polska przestrzega wiążącego ją prawa międzynarodowego.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 10.\n",
			"Text": "Ustrój Rzeczypospolitej Polskiej opiera się na podziale i równowadze władzy ustawodawczej, władzy wykonawczej i władzy sądowniczej.\nWładzę ustawodawczą sprawują Sejm i Senat, władzę wykonawczą Prezydent Rzeczypospolitej Polskiej i Rada Ministrów, a władzę sądowniczą sądy i trybunały.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 11.\n",
			"Text": "Rzeczpospolita Polska zapewnia wolność tworzenia i działania partii politycznych. Partie polityczne zrzeszają na zasadach dobrowolności i równości obywateli polskich w celu wpływania metodami demokratycznymi na kształtowanie polityki państwa.\nFinansowanie partii politycznych jest jawne.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 12.\n",
			"Text": "Rzeczpospolita Polska zapewnia wolność tworzenia i działania związków zawodowych, organizacji społeczno-zawodowych rolników, stowarzyszeń, ruchów obywatelskich, innych dobrowolnych zrzeszeń oraz fundacji.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 13.\n",
			"Text": "Zakazane jest istnienie partii politycznych i innych organizacji odwołujących się w swoich programach do totalitarnych metod i praktyk działania nazizmu, faszyzmu i komunizmu, a także tych, których program lub działalność zakłada lub dopuszcza nienawiść rasową i narodowościową, stosowanie przemocy w celu zdobycia władzy lub wpływu na politykę państwa albo przewiduje utajnienie struktur lub członkostwa.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 14.\n",
			"Text": "Rzeczpospolita Polska zapewnia wolność prasy i innych środków społecznego przekazu.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 15.\n",
			"Text": "Ustrój terytorialny Rzeczypospolitej Polskiej zapewnia decentralizację władzy publicznej.\nZasadniczy podział terytorialny państwa uwzględniający więzi społeczne, gospodarcze lub kulturowe i zapewniający jednostkom terytorialnym zdolność wykonywania zadań publicznych określa ustawa.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 16.\n",
			"Text": "Ogół mieszkańców jednostek zasadniczego podziału terytorialnego stanowi z mocy prawa wspólnotę samorządową.\nSamorząd terytorialny uczestniczy w sprawowaniu władzy publicznej. Przysługującą mu w ramach ustaw istotną część zadań publicznych samorząd wykonuje w imieniu własnym i na własną odpowiedzialność.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 17.\n",
			"Text": "W drodze ustawy można tworzyć samorządy zawodowe, reprezentujące osoby wykonujące zawody zaufania publicznego i sprawujące pieczę nad należytym wykonywaniem tych zawodów w granicach interesu publicznego i dla jego ochrony.\nW drodze ustawy można tworzyć również inne rodzaje samorządu. Samorządy te nie mogą naruszać wolności wykonywania zawodu ani ograniczać wolności podejmowania działalności gospodarczej.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 18.\n",
			"Text": "Małżeństwo jako związek kobiety i mężczyzny, rodzina, macierzyństwo i rodzicielstwo znajdują się pod ochroną i opieką Rzeczypospolitej Polskiej.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 19.\n",
			"Text": "Rzeczpospolita Polska specjalną opieką otacza weteranów walk o niepodległość, zwłaszcza inwalidów wojennych.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 20.\n",
			"Text": "Społeczna gospodarka rynkowa oparta na wolności działalności gospodarczej, własności prywatnej oraz solidarności, dialogu i współpracy partnerów społecznych stanowi podstawę ustroju gospodarczego Rzeczypospolitej Polskiej.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 21.\n",
			"Text": "Rzeczpospolita Polska chroni własność i prawo dziedziczenia.\nWywłaszczenie jest dopuszczalne jedynie wówczas, gdy jest dokonywane na cele publiczne i za słusznym odszkodowaniem.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 22.\n",
			"Text": "Ograniczenie wolności działalności gospodarczej jest dopuszczalne tylko w drodze ustawy i tylko ze względu na ważny interes publiczny.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 23.\n",
			"Text": "Podstawą ustroju rolnego państwa jest gospodarstwo rodzinne. Zasada ta nie narusza postanowień art. 21 i art. 22.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 24.\n",
			"Text": "Praca znajduje się pod ochroną Rzeczypospolitej Polskiej. Państwo sprawuje nadzór nad warunkami wykonywania pracy.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 25.\n",
			"Text": "Kościoły i inne związki wyznaniowe są równouprawnione.\nWładze publiczne w Rzeczypospolitej Polskiej zachowują bezstronność w sprawach przekonań religijnych, światopoglądowych i filozoficznych, zapewniając swobodę ich wyrażania w życiu publicznym.\nStosunki między państwem a kościołami i innymi związkami wyznaniowymi są kształtowane na zasadach poszanowania ich autonomii oraz wzajemnej niezależności każdego w swoim zakresie, jak również współdziałania dla dobra człowieka i dobra wspólnego.\nStosunki między Rzecząpospolitą Polską a Kościołem katolickim określają umowa międzynarodowa zawarta ze Stolicą Apostolską i ustawy.\nStosunki między Rzecząpospolitą Polską a innymi kościołami oraz związkami wyznaniowymi określają ustawy uchwalone na podstawie umów zawartych przez Radę Ministrów z ich właściwymi przedstawicielami.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 26.\n",
			"Text": "Siły Zbrojne Rzeczypospolitej Polskiej służą ochronie niepodległości państwa i niepodzielności jego terytorium oraz zapewnieniu bezpieczeństwa i nienaruszalności jego granic.\nSiły Zbrojne zachowują neutralność w sprawach politycznych oraz podlegają cywilnej i demokratycznej kontroli.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 27.\n",
			"Text": "W Rzeczypospolitej Polskiej językiem urzędowym jest język polski. Przepis ten nie narusza praw mniejszości narodowych wynikających z ratyfikowanych umów międzynarodowych.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 28.\n",
			"Text": "Godłem Rzeczypospolitej Polskiej jest wizerunek orła białego w koronie w czerwonym polu.\nBarwami Rzeczypospolitej Polskiej są kolory biały i czerwony.\nHymnem Rzeczypospolitej Polskiej jest Mazurek Dąbrowskiego.\nGodło, barwy i hymn Rzeczypospolitej Polskiej podlegają ochronie prawnej.\nSzczegóły dotyczące godła, barw i hymnu określa ustawa.\n",
			"Links": null
		},
		{
			"Identifier": "Rozdział XIII\nPRZEPISY PRZEJŚCIOWE I KOŃCOWE\n,, Art. 29.\n",
			"Text": "Stolicą Rzeczypospolitej Polskiej jest Warszawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 30.\n",
			"Text": "Przyrodzona i niezbywalna godność człowieka stanowi źródło wolności i praw człowieka i obywatela. Jest ona nienaruszalna, a jej poszanowanie i ochrona jest obowiązkiem władz publicznych.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 31.\n",
			"Text": "Wolność człowieka podlega ochronie prawnej.\nKażdy jest obowiązany szanować wolności i prawa innych. Nikogo nie wolno zmuszać do czynienia tego, czego prawo mu nie nakazuje.\nOgraniczenia w zakresie korzystania z konstytucyjnych wolności i praw mogą być ustanawiane tylko w ustawie i tylko wtedy, gdy są konieczne w demokratycznym państwie dla jego bezpieczeństwa lub porządku publicznego, bądź dla ochrony środowiska, zdrowia i moralności publicznej, albo wolności i praw innych osób. Ograniczenia te nie mogą naruszać istoty wolności i praw.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 32.\n",
			"Text": "Wszyscy są wobec prawa równi. Wszyscy mają prawo do równego traktowania przez władze publiczne.\nNikt nie może być dyskryminowany w życiu politycznym, społecznym lub gospodarczym z jakiejkolwiek przyczyny.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 33.\n",
			"Text": "Kobieta i mężczyzna w Rzeczypospolitej Polskiej mają równe prawa w życiu rodzinnym, politycznym, społecznym i gospodarczym.\nKobieta i mężczyzna mają w szczególności równe prawo do kształcenia, zatrudnienia i awansów, do jednakowego wynagradzania za pracę jednakowej wartości, do zabezpieczenia społecznego oraz do zajmowania stanowisk, pełnienia funkcji oraz uzyskiwania godności publicznych i odznaczeń.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 34.\n",
			"Text": "Obywatelstwo polskie nabywa się przez urodzenie z rodziców będących obywatelami polskimi. Inne przypadki nabycia obywatelstwa polskiego określa ustawa.\nObywatel polski nie może utracić obywatelstwa polskiego, chyba że sam się go zrzeknie.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 35.\n",
			"Text": "Rzeczpospolita Polska zapewnia obywatelom polskim należącym do mniejszości narodowych i etnicznych wolność zachowania i rozwoju własnego języka, zachowania obyczajów i tradycji oraz rozwoju własnej kultury.\nMniejszości narodowe i etniczne mają prawo do tworzenia własnych instytucji edukacyjnych, kulturalnych i instytucji służących ochronie tożsamości religijnej oraz do uczestnictwa w rozstrzyganiu spraw dotyczących ich tożsamości kulturowej.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 36.\n",
			"Text": "Podczas pobytu za granicą obywatel polski ma prawo do opieki ze strony Rzeczypospolitej Polskiej.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 37.\n",
			"Text": "Kto znajduje się pod władzą Rzeczypospolitej Polskiej, korzysta z wolności i praw zapewnionych w Konstytucji.\nWyjątki od tej zasady, odnoszące się do cudzoziemców, określa ustawa.\nWOLNOŚCI I PRAWA OSOBISTE\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 38.\n",
			"Text": "Rzeczpospolita Polska zapewnia każdemu człowiekowi prawną ochronę życia.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 39.\n",
			"Text": "Nikt nie może być poddany eksperymentom naukowym, w tym medycznym, bez dobrowolnie wyrażonej zgody.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 40.\n",
			"Text": "Nikt nie może być poddany torturom ani okrutnemu, nieludzkiemu lub poniżającemu traktowaniu i karaniu. Zakazuje się stosowania kar cielesnych.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 41.\n",
			"Text": "Każdemu zapewnia się nietykalność osobistą i wolność osobistą. Pozbawienie lub ograniczenie wolności może nastąpić tylko na zasadach i w trybie określonych w ustawie.\nKażdy pozbawiony wolności nie na podstawie wyroku sądowego ma prawo odwołania się do sądu w celu niezwłocznego ustalenia legalności tego pozbawienia. O pozbawieniu wolności powiadamia się niezwłocznie rodzinę lub osobę wskazaną przez pozbawionego wolności.\nKażdy zatrzymany powinien być niezwłocznie i w sposób zrozumiały dla niego poinformowany o przyczynach zatrzymania. Powinien on być w ciągu 48 godzin od chwili zatrzymania przekazany do dyspozycji sądu. Zatrzymanego należy zwolnić, jeżeli w ciągu 24 godzin od przekazania do dyspozycji sądu nie zostanie mu doręczone postanowienie sądu o tymczasowym aresztowaniu wraz z przedstawionymi zarzutami.\nKażdy pozbawiony wolności powinien być traktowany w sposób humanitarny.\nKażdy bezprawnie pozbawiony wolności ma prawo do odszkodowania.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 42.\n",
			"Text": "Odpowiedzialności karnej podlega ten tylko, kto dopuścił się czynu zabronionego pod groźbą kary przez ustawę obowiązującą w czasie jego popełnienia. Zasada ta nie stoi na przeszkodzie ukaraniu za czyn, który w czasie jego popełnienia stanowił przestępstwo w myśl prawa międzynarodowego.\nKażdy, przeciw komu prowadzone jest postępowanie karne, ma prawo do obrony we wszystkich stadiach postępowania. Może on w szczególności wybrać obrońcę lub na zasadach określonych w ustawie korzystać z obrońcy z urzędu.\nKażdego uważa się za niewinnego, dopóki jego wina nie zostanie stwierdzona prawomocnym wyrokiem sądu.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 43.\n",
			"Text": "Zbrodnie wojenne i zbrodnie przeciwko ludzkości nie podlegają przedawnieniu.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 44.\n",
			"Text": "Bieg przedawnienia w stosunku do przestępstw, nie ściganych z przyczyn politycznych, popełnionych przez funkcjonariuszy publicznych lub na ich zlecenie, ulega zawieszeniu do czasu ustania tych przyczyn.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 45.\n",
			"Text": "Każdy ma prawo do sprawiedliwego i jawnego rozpatrzenia sprawy bez nieuzasadnionej zwłoki przez właściwy, niezależny, bezstronny i niezawisły sąd.\nWyłączenie jawności rozprawy może nastąpić ze względu na moralność, bezpieczeństwo państwa i porządek publiczny oraz ze względu na ochronę życia prywatnego stron lub inny ważny interes prywatny. Wyrok ogłaszany jest publicznie.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 46.\n",
			"Text": "Przepadek rzeczy może nastąpić tylko w przypadkach określonych w ustawie i tylko na podstawie prawomocnego orzeczenia sądu.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 47.\n",
			"Text": "Każdy ma prawo do ochrony prawnej życia prywatnego, rodzinnego, czci i dobrego imienia oraz do decydowania o swoim życiu osobistym.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 48.\n",
			"Text": "Rodzice mają prawo do wychowania dzieci zgodnie z własnymi przekonaniami. Wychowanie to powinno uwzględniać stopień dojrzałości dziecka, a także wolność jego sumienia i wyznania oraz jego przekonania.\nOgraniczenie lub pozbawienie praw rodzicielskich może nastąpić tylko w przypadkach określonych w ustawie i tylko na podstawie prawomocnego orzeczenia sądu.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 49.\n",
			"Text": "Zapewnia się wolność i ochronę tajemnicy komunikowania się. Ich ograniczenie może nastąpić jedynie w przypadkach określonych w ustawie i w sposób w niej określony.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 50.\n",
			"Text": "Zapewnia się nienaruszalność mieszkania. Przeszukanie mieszkania, pomieszczenia lub pojazdu może nastąpić jedynie w przypadkach określonych w ustawie i w sposób w niej określony.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 51.\n",
			"Text": "Nikt nie może być obowiązany inaczej niż na podstawie ustawy do ujawniania informacji dotyczących jego osoby.\nWładze publiczne nie mogą pozyskiwać, gromadzić i udostępniać innych informacji o obywatelach niż niezbędne w demokratycznym państwie prawnym.\nKażdy ma prawo dostępu do dotyczących go urzędowych dokumentów i zbiorów danych. Ograniczenie tego prawa może określić ustawa.\nKażdy ma prawo do żądania sprostowania oraz usunięcia informacji nieprawdziwych, niepełnych lub zebranych w sposób sprzeczny z ustawą.\nZasady i tryb gromadzenia oraz udostępniania informacji określa ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 52.\n",
			"Text": "Każdemu zapewnia się wolność poruszania się po terytorium Rzeczypospolitej Polskiej oraz wyboru miejsca zamieszkania i pobytu.\nKażdy może swobodnie opuścić terytorium Rzeczypospolitej Polskiej.\nWolności, o których mowa w ust. 1 i 2, mogą podlegać ograniczeniom określonym w ustawie.\nObywatela polskiego nie można wydalić z kraju ani zakazać mu powrotu do kraju.\nOsoba, której pochodzenie polskie zostało stwierdzone zgodnie z ustawą, może osiedlić się na terytorium Rzeczypospolitej Polskiej na stałe.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 53.\n",
			"Text": "Każdemu zapewnia się wolność sumienia i religii.\nWolność religii obejmuje wolność wyznawania lub przyjmowania religii według własnego wyboru oraz uzewnętrzniania indywidualnie lub z innymi, publicznie lub prywatnie, swojej religii przez uprawianie kultu, modlitwę, uczestniczenie w obrzędach, praktykowanie i nauczanie. Wolność religii obejmuje także posiadanie świątyń i innych miejsc kultu w zależności od potrzeb ludzi wierzących oraz prawo osób do korzystania z pomocy religijnej tam, gdzie się znajdują.\nRodzice mają prawo do zapewnienia dzieciom wychowania i nauczania moralnego i religijnego zgodnie ze swoimi przekonaniami. Przepis art. 48 ust. 1 stosuje się odpowiednio.\nReligia kościoła lub innego związku wyznaniowego o uregulowanej sytuacji prawnej może być przedmiotem nauczania w szkole, przy czym nie może być naruszona wolność sumienia i religii innych osób.\nWolność uzewnętrzniania religii może być ograniczona jedynie w drodze ustawy i tylko wtedy, gdy jest to konieczne do ochrony bezpieczeństwa państwa, porządku publicznego, zdrowia, moralności lub wolności i praw innych osób.\nNikt nie może być zmuszany do uczestniczenia ani do nieuczestniczenia w praktykach religijnych.\nNikt nie może być obowiązany przez organy władzy publicznej do ujawnienia swojego światopoglądu, przekonań religijnych lub wyznania.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 54.\n",
			"Text": "Każdemu zapewnia się wolność wyrażania swoich poglądów oraz pozyskiwania i rozpowszechniania informacji.\nCenzura prewencyjna środków społecznego przekazu oraz koncesjonowanie prasy są zakazane. Ustawa może wprowadzić obowiązek uprzedniego uzyskania koncesji na prowadzenie stacji radiowej lub telewizyjnej.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 55.\n",
			"Text": "Ekstradycja obywatela polskiego jest zakazana, z wyjątkiem przypadków określonych w ust. 2 i 3.\nEkstradycja obywatela polskiego może być dokonana na wniosek innego państwa lub sądowego organu międzynarodowego, jeżeli możliwość taka wynika z ratyfikowanej przez Rzeczpospolitą Polską umowy międzynarodowej lub ustawy wykonującej akt prawa stanowionego przez organizację międzynarodową, której Rzeczpospolita Polska jest członkiem, pod warunkiem że czyn objęty wnioskiem o ekstradycję:\n1) został popełniony poza terytorium Rzeczypospolitej Polskiej, oraz\n2) stanowił przestępstwo według prawa Rzeczypospolitej Polskiej lub stanowiłby przestępstwo według prawa Rzeczypospolitej Polskiej w razie popełnienia na terytorium Rzeczypospolitej Polskiej, zarówno w czasie jego popełnienia, jak i w chwili złożenia wniosku.\nNie wymaga spełnienia warunków określonych w ust. 2 pkt 1 i 2 ekstradycja mająca nastąpić na wniosek sądowego organu międzynarodowego powołanego na podstawie ratyfikowanej przez Rzeczpospolitą Polską umowy międzynarodowej, w związku z objętą jurysdykcją tego organu zbrodnią ludobójstwa, zbrodnią przeciwko ludzkości, zbrodnią wojenną lub zbrodnią agresji.\nEkstradycja jest zakazana, jeżeli dotyczy osoby podejrzanej o popełnienie bez użycia przemocy przestępstwa z przyczyn politycznych lub jej dokonanie będzie naruszać wolności i prawa człowieka i obywatela.\nW sprawie dopuszczalności ekstradycji orzeka sąd.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ZASADY OGÓLNE\n, Art. 56.\n",
			"Text": "Cudzoziemcy mogą korzystać z prawa azylu w Rzeczypospolitej Polskiej na zasadach określonych w ustawie.\nCudzoziemcowi, który w Rzeczypospolitej Polskiej poszukuje ochrony przed prześladowaniem, może być przyznany status uchodźcy zgodnie z wiążącymi Rzeczpospolitą Polską umowami międzynarodowymi.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA POLITYCZNE\n, Art. 57.\n",
			"Text": "Każdemu zapewnia się wolność organizowania pokojowych zgromadzeń i uczestniczenia w nich. Ograniczenie tej wolności może określać ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA POLITYCZNE\n, Art. 58.\n",
			"Text": "Każdemu zapewnia się wolność zrzeszania się.\nZakazane są zrzeszenia, których cel lub działalność są sprzeczne z Konstytucją lub ustawą. O odmowie rejestracji lub zakazie działania takiego zrzeszenia orzeka sąd.\nUstawa określa rodzaje zrzeszeń podlegających sądowej rejestracji, tryb tej rejestracji oraz formy nadzoru nad tymi zrzeszeniami.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA POLITYCZNE\n, Art. 59.\n",
			"Text": "Zapewnia się wolność zrzeszania się w związkach zawodowych, organizacjach społeczno-zawodowych rolników oraz w organizacjach pracodawców.\nZwiązki zawodowe oraz pracodawcy i ich organizacje mają prawo do rokowań, w szczególności w celu rozwiązywania sporów zbiorowych, oraz do zawierania układów zbiorowych pracy i innych porozumień.\nZwiązkom zawodowym przysługuje prawo do organizowania strajków pracowniczych i innych form protestu w granicach określonych w ustawie. Ze względu na dobro publiczne ustawa może ograniczyć prowadzenie strajku lub zakazać go w odniesieniu do określonych kategorii pracowników lub w określonych dziedzinach.\nZakres wolności zrzeszania się w związkach zawodowych i organizacjach pracodawców oraz innych wolności związkowych może podlegać tylko takim ograniczeniom ustawowym, jakie są dopuszczalne przez wiążące Rzeczpospolitą Polską umowy międzynarodowe.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA POLITYCZNE\n, Art. 60.\n",
			"Text": "Obywatele polscy korzystający z pełni praw publicznych mają prawo dostępu do służby publicznej na jednakowych zasadach.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA POLITYCZNE\n, Art. 61.\n",
			"Text": "Obywatel ma prawo do uzyskiwania informacji o działalności organów władzy publicznej oraz osób pełniących funkcje publiczne. Prawo to obejmuje również uzyskiwanie informacji o działalności organów samorządu gospodarczego i zawodowego a także innych osób oraz jednostek organizacyjnych w zakresie, w jakim wykonują one zadania władzy publicznej i gospodarują mieniem komunalnym lub majątkiem Skarbu Państwa.\nPrawo do uzyskiwania informacji obejmuje dostęp do dokumentów oraz wstęp na posiedzenia kolegialnych organów władzy publicznej pochodzących z powszechnych wyborów, z możliwością rejestracji dźwięku lub obrazu.\nOgraniczenie prawa, o którym mowa w ust. 1 i 2, może nastąpić wyłącznie ze względu na określone w ustawach ochronę wolności i praw innych osób i podmiotów gospodarczych oraz ochronę porządku publicznego, bezpieczeństwa lub ważnego interesu gospodarczego państwa.\nTryb udzielania informacji, o których mowa w ust. 1 i 2, określają ustawy, a w odniesieniu do Sejmu i Senatu ich regulaminy.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA POLITYCZNE\n, Art. 62.\n",
			"Text": "Obywatel polski ma prawo udziału w referendum oraz prawo wybierania Prezydenta Rzeczypospolitej, posłów, senatorów i przedstawicieli do organów samorządu terytorialnego, jeżeli najpóźniej w dniu głosowania kończy 18 lat.\nPrawo udziału w referendum oraz prawo wybierania nie przysługuje osobom, które prawomocnym orzeczeniem sądowym są ubezwłasnowolnione lub pozbawione praw publicznych albo wyborczych.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA POLITYCZNE\n, Art. 63.\n",
			"Text": "Każdy ma prawo składać petycje, wnioski i skargi w interesie publicznym, własnym lub innej osoby za jej zgodą do organów władzy publicznej oraz do organizacji i instytucji społecznych w związku z wykonywanymi przez nie zadaniami zleconymi z zakresu administracji publicznej. Tryb rozpatrywania petycji, wniosków i skarg określa ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 64.\n",
			"Text": "Każdy ma prawo do własności, innych praw majątkowych oraz prawo dziedziczenia.\nWłasność, inne prawa majątkowe oraz prawo dziedziczenia podlegają równej dla wszystkich ochronie prawnej.\nWłasność może być ograniczona tylko w drodze ustawy i tylko w zakresie, w jakim nie narusza ona istoty prawa własności.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 65.\n",
			"Text": "Każdemu zapewnia się wolność wyboru i wykonywania zawodu oraz wyboru miejsca pracy. Wyjątki określa ustawa.\nObowiązek pracy może być nałożony tylko przez ustawę.\nStałe zatrudnianie dzieci do lat 16 jest zakazane. Formy i charakter dopuszczalnego zatrudniania określa ustawa.\nMinimalną wysokość wynagrodzenia za pracę lub sposób ustalania tej wysokości określa ustawa.\nWładze publiczne prowadzą politykę zmierzającą do pełnego, produktywnego zatrudnienia poprzez realizowanie programów zwalczania bezrobocia, w tym organizowanie i wspieranie poradnictwa i szkolenia zawodowego oraz robót publicznych i prac interwencyjnych.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 66.\n",
			"Text": "Każdy ma prawo do bezpiecznych i higienicznych warunków pracy. Sposób realizacji tego prawa oraz obowiązki pracodawcy określa ustawa.\nPracownik ma prawo do określonych w ustawie dni wolnych od pracy i corocznych płatnych urlopów; maksymalne normy czasu pracy określa ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 67.\n",
			"Text": "Obywatel ma prawo do zabezpieczenia społecznego w razie niezdolności do pracy ze względu na chorobę lub inwalidztwo oraz po osiągnięciu wieku emerytalnego. Zakres i formy zabezpieczenia społecznego określa ustawa.\nObywatel pozostający bez pracy nie z własnej woli i nie mający innych środków utrzymania ma prawo do zabezpieczenia społecznego, którego zakres i formy określa ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 68.\n",
			"Text": "Każdy ma prawo do ochrony zdrowia.\nObywatelom, niezależnie od ich sytuacji materialnej, władze publiczne zapewniają równy dostęp do świadczeń opieki zdrowotnej finansowanej ze środków publicznych. Warunki i zakres udzielania świadczeń określa ustawa.\nWładze publiczne są obowiązane do zapewnienia szczególnej opieki zdrowotnej dzieciom, kobietom ciężarnym, osobom niepełnosprawnym i osobom w podeszłym wieku.\nWładze publiczne są obowiązane do zwalczania chorób epidemicznych i zapobiegania negatywnym dla zdrowia skutkom degradacji środowiska.\nWładze publiczne popierają rozwój kultury fizycznej, zwłaszcza wśród dzieci i młodzieży.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 69.\n",
			"Text": "Osobom niepełnosprawnym władze publiczne udzielają, zgodnie z ustawą, pomocy w zabezpieczaniu egzystencji, przysposobieniu do pracy oraz komunikacji społecznej.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 70.\n",
			"Text": "Każdy ma prawo do nauki. Nauka do 18 roku życia jest obowiązkowa. Sposób wykonywania obowiązku szkolnego określa ustawa.\nNauka w szkołach publicznych jest bezpłatna. Ustawa może dopuścić świadczenie niektórych usług edukacyjnych przez publiczne szkoły wyższe za odpłatnością.\nRodzice mają wolność wyboru dla swoich dzieci szkół innych niż publiczne. Obywatele i instytucje mają prawo zakładania szkół podstawowych, ponadpodstawowych i wyższych oraz zakładów wychowawczych. Warunki zakładania i działalności szkół niepublicznych oraz udziału władz publicznych w ich finansowaniu, a także zasady nadzoru pedagogicznego nad szkołami i zakładami wychowawczymi, określa ustawa.\nWładze publiczne zapewniają obywatelom powszechny i równy dostęp do wykształcenia. W tym celu tworzą i wspierają systemy indywidualnej pomocy finansowej i organizacyjnej dla uczniów i studentów. Warunki udzielania pomocy określa ustawa.\nZapewnia się autonomię szkół wyższych na zasadach określonych w ustawie.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 71.\n",
			"Text": "Państwo w swojej polityce społecznej i gospodarczej uwzględnia dobro rodziny. Rodziny znajdujące się w trudnej sytuacji materialnej i społecznej, zwłaszcza wielodzietne i niepełne, mają prawo do szczególnej pomocy ze strony władz publicznych.\nMatka przed i po urodzeniu dziecka ma prawo do szczególnej pomocy władz publicznych, której zakres określa ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 72.\n",
			"Text": "Rzeczpospolita Polska zapewnia ochronę praw dziecka. Każdy ma prawo żądać od organów władzy publicznej ochrony dziecka przed przemocą, okrucieństwem, wyzyskiem i demoralizacją.\nDziecko pozbawione opieki rodzicielskiej ma prawo do opieki i pomocy władz publicznych.\nW toku ustalania praw dziecka organy władzy publicznej oraz osoby odpowiedzialne za dziecko są obowiązane do wysłuchania i w miarę możliwości uwzględnienia zdania dziecka.\nUstawa określa kompetencje i sposób powoływania Rzecznika Praw Dziecka.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 73.\n",
			"Text": "Każdemu zapewnia się wolność twórczości artystycznej, badań naukowych oraz ogłaszania ich wyników, wolność nauczania, a także wolność korzystania z dóbr kultury.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 74.\n",
			"Text": "Władze publiczne prowadzą politykę zapewniającą bezpieczeństwo ekologiczne współczesnemu i przyszłym pokoleniom.\nOchrona środowiska jest obowiązkiem władz publicznych.\nKażdy ma prawo do informacji o stanie i ochronie środowiska.\nWładze publiczne wspierają działania obywateli na rzecz ochrony i poprawy stanu środowiska.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 75.\n",
			"Text": "Władze publiczne prowadzą politykę sprzyjającą zaspokojeniu potrzeb mieszkaniowych obywateli, w szczególności przeciwdziałają bezdomności, wspierają rozwój budownictwa socjalnego oraz popierają działania obywateli zmierzające do uzyskania własnego mieszkania.\nOchronę praw lokatorów określa ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,WOLNOŚCI I PRAWA EKONOMICZNE, SOCJALNE I KULTURALNE\n, Art. 76.\n",
			"Text": "Władze publiczne chronią konsumentów, użytkowników i najemców przed działaniami zagrażającymi ich zdrowiu, prywatności i bezpieczeństwu oraz przed nieuczciwymi praktykami rynkowymi. Zakres tej ochrony określa ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ŚRODKI OCHRONY WOLNOŚCI I PRAW\n, Art. 77.\n",
			"Text": "Każdy ma prawo do wynagrodzenia szkody, jaka została mu wyrządzona przez niezgodne z prawem działanie organu władzy publicznej.\nUstawa nie może nikomu zamykać drogi sądowej dochodzenia naruszonych wolności lub praw.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ŚRODKI OCHRONY WOLNOŚCI I PRAW\n, Art. 78.\n",
			"Text": "Każda ze stron ma prawo do zaskarżenia orzeczeń i decyzji wydanych w pierwszej instancji. Wyjątki od tej zasady oraz tryb zaskarżania określa ustawa.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ŚRODKI OCHRONY WOLNOŚCI I PRAW\n, Art. 79.\n",
			"Text": "Każdy, czyje konstytucyjne wolności lub prawa zostały naruszone, ma prawo, na zasadach określonych w ustawie, wnieść skargę do Trybunału Konstytucyjnego w sprawie zgodności z Konstytucją ustawy lub innego aktu normatywnego, na podstawie którego sąd lub organ administracji publicznej orzekł ostatecznie o jego wolnościach lub prawach albo o jego obowiązkach określonych w Konstytucji.\nPrzepis ust. 1 nie dotyczy praw określonych w art. 56.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ŚRODKI OCHRONY WOLNOŚCI I PRAW\n, Art. 80.\n",
			"Text": "Każdy ma prawo wystąpienia, na zasadach określonych w ustawie, do Rzecznika Praw Obywatelskich z wnioskiem o pomoc w ochronie swoich wolności lub praw naruszonych przez organy władzy publicznej.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,ŚRODKI OCHRONY WOLNOŚCI I PRAW\n, Art. 81.\n",
			"Text": "Praw określonych w art. 65 ust. 4 i 5, art. 66, art. 69, art. 71 i art. 74-76 można dochodzić w granicach określonych w ustawie.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,OBOWIĄZKI\n, Art. 82.\n",
			"Text": "Obowiązkiem obywatela polskiego jest wierność Rzeczypospolitej Polskiej oraz troska o dobro wspólne.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,OBOWIĄZKI\n, Art. 83.\n",
			"Text": "Każdy ma obowiązek przestrzegania prawa Rzeczypospolitej Polskiej.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,OBOWIĄZKI\n, Art. 84.\n",
			"Text": "Każdy jest obowiązany do ponoszenia ciężarów i świadczeń publicznych, w tym podatków, określonych w ustawie.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,OBOWIĄZKI\n, Art. 85.\n",
			"Text": "Obowiązkiem obywatela polskiego jest obrona Ojczyzny.\nZakres obowiązku służby wojskowej określa ustawa.\nObywatel, któremu przekonania religijne lub wyznawane zasady moralne nie pozwalają na odbywanie służby wojskowej, może być obowiązany do służby zastępczej na zasadach określonych w ustawie.\n",
			"Links": null
		},
		{
			"Identifier": "Rozdział II\nWOLNOŚCI, PRAWA I OBOWIĄZKI CZŁOWIEKA I OBYWATELA\n,OBOWIĄZKI\n, Art. 86.\n",
			"Text": "Każdy jest obowiązany do dbałości o stan środowiska i ponosi odpowiedzialność za spowodowane przez siebie jego pogorszenie. Zasady tej odpowiedzialności określa ustawa.\n",
			"Links": null
		},
		{
			"Identifier": "Rozdział III\nŹRÓDŁA PRAWA\n,, Art. 87.\n",
			"Text": "Źródłami powszechnie obowiązującego prawa Rzeczypospolitej Polskiej są: Konstytucja, ustawy, ratyfikowane umowy międzynarodowe oraz rozporządzenia.\nŹródłami powszechnie obowiązującego prawa Rzeczypospolitej Polskiej są na obszarze działania organów, które je ustanowiły, akty prawa miejscowego.\n",
			"Links": null
		},
		{
			"Identifier": "Rozdział III\nŹRÓDŁA PRAWA\n,, Art. 88.\n",
			"Text": "Warunkiem wejścia w życie ustaw, rozporządzeń oraz aktów prawa miejscowego jest ich ogłoszenie.\nZasady i tryb ogłaszania aktów normatywnych określa ustawa.\nUmowy międzynarodowe ratyfikowane za uprzednią zgodą wyrażoną w ustawie są ogłaszane w trybie wymaganym dla ustaw. Zasady ogłaszania innych umów międzynarodowych określa ustawa.\n",
			"Links": null
		},
		{
			"Identifier": "Rozdział III\nŹRÓDŁA PRAWA\n,, Art. 89.\n",
			"Text": "Ratyfikacja przez Rzeczpospolitą Polską umowy międzynarodowej i jej wypowiedzenie wymaga uprzedniej zgody wyrażonej w ustawie, jeżeli umowa dotyczy:\n1) pokoju, sojuszy, układów politycznych lub układów wojskowych,\n2) wolności, praw lub obowiązków obywatelskich określonych w Konstytucji,\n3) członkostwa Rzeczypospolitej Polskiej w organizacji międzynarodowej,\n4) znacznego obciążenia państwa pod względem finansowym,\n5) spraw uregulowanych w ustawie lub w których Konstytucja wymaga ustawy.\nO zamiarze przedłożenia Prezydentowi Rzeczypospolitej do ratyfikacji umów międzynarodowych, których ratyfikacja nie wymaga zgody wyrażonej w ustawie, Prezes Rady Ministrów zawiadamia Sejm.\nZasady oraz tryb zawierania, ratyfikowania i wypowiadania umów międzynarodowych określa ustawa.\n",
			"Links": null
		},
		{
			"Identifier": "Rozdział III\nŹRÓDŁA PRAWA\n,, Art. 90\n",
			"Text": "Rzeczpospolita Polska może na podstawie umowy międzynarodowej przekazać organizacji międzynarodowej lub organowi międzynarodowemu kompetencje organów władzy państwowej w niektórych sprawach.\nUstawa, wyrażająca zgodę na ratyfikację umowy międzynarodowej, o której mowa w ust. 1, jest uchwalana przez Sejm większością 2/3 głosów w obecności co najmniej połowy ustawowej liczby posłów oraz przez Senat większością 2/3 głosów w obecności co najmniej połowy ustawowej liczby senatorów.\nWyrażenie zgody na ratyfikację takiej umowy może być uchwalone w referendum ogólnokrajowym zgodnie z przepisem art. 125.\nUchwałę w sprawie wyboru trybu wyrażenia zgody na ratyfikację podejmuje Sejm bezwzględną większością głosów w obecności co najmniej połowy ustawowej liczby posłów.\n",
			"Links": null
		},
		{
			"Identifier": "Rozdział III\nŹRÓDŁA PRAWA\n,, Art. 91.\n",
			"Text": "Ratyfikowana umowa międzynarodowa, po jej ogłoszeniu w Dzienniku Ustaw Rzeczypospolitej Polskiej, stanowi część krajowego porządku prawnego i jest bezpośrednio stosowana, chyba że jej stosowanie jest uzależnione od wydania ustawy.\nUmowa międzynarodowa ratyfikowana za uprzednią zgodą wyrażoną w ustawie ma pierwszeństwo przed ustawą, jeżeli ustawy tej nie da się pogodzić z umową.\nJeżeli wynika to z ratyfikowanej przez Rzeczpospolitą Polską umowy konstytuującej organizację międzynarodową, prawo przez nią stanowione jest stosowane bezpośrednio, mając pierwszeństwo w przypadku kolizji z ustawami.\n",
			"Links": null
		},
		{
			"Identifier": "Rozdział III\nŹRÓDŁA PRAWA\n,, Art. 92.\n",
			"Text": "Rozporządzenia są wydawane przez organy wskazane w Konstytucji, na podstawie szczegółowego upoważnienia zawartego w ustawie i w celu jej wykonania. Upoważnienie powinno określać organ właściwy do wydania rozporządzenia i zakres spraw przekazanych do uregulowania oraz wytyczne dotyczące treści aktu.\nOrgan upoważniony do wydania rozporządzenia nie może przekazać swoich kompetencji, o których mowa w ust. 1, innemu organowi.\n",
			"Links": null
		},
		{
			"Identifier": "Rozdział III\nŹRÓDŁA PRAWA\n,, Art. 93.\n",
			"Text": "Uchwały Rady Ministrów oraz zarządzenia Prezesa Rady Ministrów i ministrów mają charakter wewnętrzny i obowiązują tylko jednostki organizacyjnie podległe organowi wydającemu te akty.\nZarządzenia są wydawane tylko na podstawie ustawy. Nie mogą one stanowić podstawy decyzji wobec obywateli, osób prawnych oraz innych podmiotów.\nUchwały i zarządzenia podlegają kontroli co do ich zgodności z powszechnie obowiązującym prawem.\n",
			"Links": null
		},
		{
			"Identifier": "Rozdział III\nŹRÓDŁA PRAWA\n,, Art. 94.\n",
			"Text": "Organy samorządu terytorialnego oraz terenowe organy administracji rządowej, na podstawie i w granicach upoważnień zawartych w ustawie, ustanawiają akty prawa miejscowego obowiązujące na obszarze działania tych organów. Zasady i tryb wydawania aktów prawa miejscowego określa ustawa.\n",
			"Links": null
		},
		{
			"Identifier": "Rozdział IV\nSEJM I SENAT\n,, Art. 95.\n",
			"Text": "Władzę ustawodawczą w Rzeczypospolitej Polskiej sprawują Sejm i Senat.\nSejm sprawuje kontrolę nad działalnością Rady Ministrów w zakresie określonym przepisami Konstytucji i ustaw.\n",
			"Links": null
		},
		{
			"Identifier": "Rozdział IV\nSEJM I SENAT\n,WYBORY I KADENCJA\n, Art. 96.\n",
			"Text": "Sejm składa się z 460 posłów.\nWybory do Sejmu są powszechne, równe, bezpośrednie i proporcjonalne oraz odbywają się w głosowaniu tajnym.\n",
			"Links": null
		},
		{
			"Identifier": "Rozdział IV\nSEJM I SENAT\n,WYBORY I KADENCJA\n, Art. 97.\n",
			"Text": "Senat składa się ze 100 senatorów.\nWybory do Senatu są powszechne, bezpośrednie i odbywają się w głosowaniu tajnym.\n",
			"Links": null
		},
		{
			"Identifier": "Rozdział IV\nSEJM I SENAT\n,WYBORY I KADENCJA\n, Art. 98.\n",
			"Text": "Sejm i Senat są wybierane na czteroletnie kadencje. Kadencje Sejmu i Senatu rozpoczynają się z dniem zebrania się Sejmu na pierwsze posiedzenie i trwają do dnia poprzedzającego dzień zebrania się Sejmu następnej kadencji.\nWybory do Sejmu i Senatu zarządza Prezydent Rzeczypospolitej nie później niż na 90 dni przed upływem 4 lat od rozpoczęcia kadencji Sejmu i Senatu, wyznaczając wybory na dzień wolny od pracy, przypadający w ciągu 30 dni przed upływem 4 lat od rozpoczęcia kadencji Sejmu i Senatu.\nSejm może skrócić swoją kadencję uchwałą podjętą większością co najmniej 2/3 głosów ustawowej liczby posłów. Skrócenie kadencji Sejmu oznacza jednoczesne skrócenie kadencji Senatu. Przepis ust. 5 stosuje się odpowiednio.\nPrezydent Rzeczypospolitej, po zasięgnięciu opinii Marszałka Sejmu i Marszałka Senatu, może w przypadkach określonych w Konstytucji zarządzić skrócenie kadencji Sejmu. Wraz ze skróceniem kadencji Sejmu skrócona zostaje również kadencja Senatu.\nPrezydent Rzeczypospolitej, zarządzając skrócenie kadencji Sejmu, zarządza jednocześnie wybory do Sejmu i Senatu i wyznacza ich datę na dzień przypadający nie później niż w ciągu 45 dni od dnia zarządzenia skrócenia kadencji Sejmu. Prezydent Rzeczypospolitej zwołuje pierwsze posiedzenie nowo wybranego Sejmu nie później niż na 15 dzień po dniu przeprowadzenia wyborów.\nW razie skrócenia kadencji Sejmu stosuje się odpowiednio przepis ust. 1.\n",
			"Links": null
		},
		{
			"Identifier": "Rozdział IV\nSEJM I SENAT\n,WYBORY I KADENCJA\n, Art. 99.\n",
			"Text": "Wybrany do Sejmu może być obywatel polski mający prawo wybierania, który najpóźniej w dniu wyborów kończy 21 lat.\nWybrany do Senatu może być obywatel polski mający prawo wybierania, który najpóźniej w dniu wyborów kończy 30 lat.\nWybraną do Sejmu lub do Senatu nie może być osoba skazana prawomocnym wyrokiem na karę pozbawienia wolności za przestępstwo umyślne ścigane z oskarżenia publicznego.\n",
			"Links": null
		},
		{
			"Identifier": "Rozdział IV\nSEJM I SENAT\n,WYBORY I KADENCJA\n, Art. 100.\n",
			"Text": "Kandydatów na posłów i senatorów mogą zgłaszać partie polityczne oraz wyborcy.\nNie można kandydować równocześnie do Sejmu i Senatu.\nZasady i tryb zgłaszania kandydatów i przeprowadzania wyborów oraz warunki ważności wyborów określa ustawa.\n",
			"Links": null
		},
		{
			"Identifier": "Rozdział IV\nSEJM I SENAT\n,WYBORY I KADENCJA\n, Art. 101.\n",
			"Text": "Ważność wyborów do Sejmu i Senatu stwierdza Sąd Najwyższy.\nWyborcy przysługuje prawo zgłoszenia do Sądu Najwyższego protestu przeciwko ważności wyborów na zasadach określonych w ustawie.\n",
			"Links": null
		},
		{
			"Identifier": "Rozdział IV\nSEJM I SENAT\n,POSŁOWIE I SENATOROWIE\n, Art. 102.\n",
			"Text": "Nie można być równocześnie posłem i senatorem.\n",
			"Links": null
		},
		{
			"Identifier": "Rozdział IV\nSEJM I SENAT\n,POSŁOWIE I SENATOROWIE\n, Art. 103.\n",
			"Text": "Mandatu posła nie można łączyć z funkcją Prezesa Narodowego Banku Polskiego, Prezesa Najwyższej Izby Kontroli, Rzecznika Praw Obywatelskich, Rzecznika Praw Dziecka i ich zastępców, członka Rady Polityki Pieniężnej, członka Krajowej Rady Radiofonii i Telewizji, ambasadora oraz z zatrudnieniem w Kancelarii Sejmu, Kancelarii Senatu, Kancelarii Prezydenta Rzeczypospolitej lub z zatrudnieniem w administracji rządowej. Zakaz ten nie dotyczy członków Rady Ministrów i sekretarzy stanu w administracji rządowej.\nSędzia, prokurator, urzędnik służby cywilnej, żołnierz pozostający w czynnej służbie wojskowej, funkcjonariusz policji oraz funkcjonariusz służb ochrony państwa nie mogą sprawować mandatu poselskiego.\nInne przypadki zakazu łączenia mandatu poselskiego z funkcjami publicznymi oraz zakazu jego sprawowania może określić ustawa.\n",
			"Links": null
		},
		{
			"Identifier": "Rozdział IV\nSEJM I SENAT\n,POSŁOWIE I SENATOROWIE\n, Art. 104.\n",
			"Text": "Posłowie są przedstawicielami Narodu. Nie wiążą ich instrukcje wyborców.\nPrzed rozpoczęciem sprawowania mandatu posłowie składają przed Sejmem następujące ślubowanie:\n\"Uroczyście ślubuję rzetelnie i sumiennie wykonywać obowiązki wobec Narodu, strzec suwerenności i interesów Państwa, czynić wszystko dla pomyślności Ojczyzny i dobra obywateli, przestrzegać Konstytucji i innych praw Rzeczypospolitej Polskiej.\"\nŚlubowanie może być złożone z dodaniem zdania \"Tak mi dopomóż Bóg\".\nOdmowa złożenia ślubowania oznacza zrzeczenie się mandatu.\n",
			"Links": null
		},
		{
			"Identifier": "Rozdział IV\nSEJM I SENAT\n,POSŁOWIE I SENATOROWIE\n, Art. 105.\n",
			"Text": "Poseł nie może być pociągnięty do odpowiedzialności za swoją działalność wchodzącą w zakres sprawowania mandatu poselskiego ani w czasie jego trwania, ani po jego wygaśnięciu. Za taką działalność poseł odpowiada wyłącznie przed Sejmem, a w przypadku naruszenia praw osób trzecich może być pociągnięty do odpowiedzialności sądowej tylko za zgodą Sejmu.\nOd dnia ogłoszenia wyników wyborów do dnia wygaśnięcia mandatu poseł nie może być pociągnięty bez zgody Sejmu do odpowiedzialności karnej.\nPostępowanie karne wszczęte wobec osoby przed dniem wyboru jej na posła ulega na żądanie Sejmu zawieszeniu do czasu wygaśnięcia mandatu. W takim przypadku ulega również zawieszeniu na ten czas bieg przedawnienia w postępowaniu karnym.\nPoseł może wyrazić zgodę na pociągnięcie go do odpowiedzialności karnej. W takim przypadku nie stosuje się przepisów ust. 2 i 3.\nPoseł nie może być zatrzymany lub aresztowany bez zgody Sejmu, z wyjątkiem ujęcia go na gorącym uczynku przestępstwa i jeżeli jego zatrzymanie jest niezbędne do zapewnienia prawidłowego toku postępowania. O zatrzymaniu niezwłocznie powiadamia się Marszałka Sejmu, który może nakazać natychmiastowe zwolnienie zatrzymanego.\nSzczegółowe zasady pociągania posłów do odpowiedzialności karnej oraz tryb postępowania określa ustawa.\n",
			"Links": null
		},
		{
			"Identifier": "Rozdział IV\nSEJM I SENAT\n,POSŁOWIE I SENATOROWIE\n, Art. 106.\n",
			"Text": "Warunki niezbędne do skutecznego wypełniania obowiązków poselskich oraz ochronę praw wynikających ze sprawowania mandatu określa ustawa.\n",
			"Links": null
		},
		{
			"Identifier": "Rozdział IV\nSEJM I SENAT\n,POSŁOWIE I SENATOROWIE\n, Art. 107.\n",
			"Text": "W zakresie określonym ustawą poseł nie może prowadzić działalności gospodarczej z osiąganiem korzyści z majątku Skarbu Państwa lub samorządu terytorialnego ani nabywać tego majątku.\nZa naruszenie zakazów, o których mowa w ust. 1, poseł, uchwałą Sejmu podjętą na wniosek Marszałka Sejmu, może być pociągnięty do odpowiedzialności przed Trybunałem Stanu, który orzeka w przedmiocie pozbawienia mandatu.\n",
			"Links": null
		},
		{
			"Identifier": "Rozdział IV\nSEJM I SENAT\n,POSŁOWIE I SENATOROWIE\n, Art. 108.\n",
			"Text": "Do senatorów stosuje się odpowiednio przepisy art. 103-107.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 109.\n",
			"Text": "Sejm i Senat obradują na posiedzeniach.\nPierwsze posiedzenia Sejmu i Senatu Prezydent Rzeczypospolitej zwołuje na dzień przypadający w ciągu 30 dni od dnia wyborów, z wyjątkiem przypadków określonych w art. 98 ust. 3 i 5.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 110.\n",
			"Text": "Sejm wybiera ze swojego grona Marszałka Sejmu i wicemarszałków.\nMarszałek Sejmu przewodniczy obradom Sejmu, strzeże praw Sejmu oraz reprezentuje Sejm na zewnątrz.\nSejm powołuje komisje stałe oraz może powoływać komisje nadzwyczajne.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 111.\n",
			"Text": "Sejm może powołać komisję śledczą do zbadania określonej sprawy.\nTryb działania komisji śledczej określa ustawa.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 112.\n",
			"Text": "Organizację wewnętrzną i porządek prac Sejmu oraz tryb powoływania i działalności jego organów, jak też sposób wykonywania konstytucyjnych i ustawowych obowiązków organów państwowych wobec Sejmu określa regulamin Sejmu uchwalony przez Sejm.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 113.\n",
			"Text": "Posiedzenia Sejmu są jawne. Jeżeli wymaga tego dobro państwa, Sejm może bezwzględną większością głosów w obecności co najmniej połowy ustawowej liczby posłów, uchwalić tajność obrad.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 114.\n",
			"Text": "W przypadkach określonych w Konstytucji Sejm i Senat, obradując wspólnie pod przewodnictwem Marszałka Sejmu lub w jego zastępstwie Marszałka Senatu, działają jako Zgromadzenie Narodowe.\nZgromadzenie Narodowe uchwala swój regulamin.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 115.\n",
			"Text": "Prezes Rady Ministrów i pozostali członkowie Rady Ministrów mają obowiązek udzielenia odpowiedzi na interpelacje i zapytania poselskie w ciągu 21 dni.\nPrezes Rady Ministrów i pozostali członkowie Rady Ministrów mają obowiązek udzielenia odpowiedzi w sprawach bieżących na każdym posiedzeniu Sejmu.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 116.\n",
			"Text": "Sejm decyduje w imieniu Rzeczypospolitej Polskiej o stanie wojny i o zawarciu pokoju.\nSejm może podjąć uchwałę o stanie wojny jedynie w razie zbrojnej napaści na terytorium Rzeczypospolitej Polskiej lub gdy z umów międzynarodowych wynika zobowiązanie do wspólnej obrony przeciwko agresji. Jeżeli Sejm nie może się zebrać na posiedzenie, o stanie wojny postanawia Prezydent Rzeczypospolitej.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 117.\n",
			"Text": "Zasady użycia Sił Zbrojnych poza granicami Rzeczypospolitej Polskiej określa ratyfikowana umowa międzynarodowa lub ustawa. Zasady pobytu obcych wojsk na terytorium Rzeczypospolitej Polskiej i zasady przemieszczania się ich przez to terytorium określają ratyfikowane umowy międzynarodowe lub ustawy.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 118.\n",
			"Text": "Inicjatywa ustawodawcza przysługuje posłom, Senatowi, Prezydentowi Rzeczypospolitej i Radzie Ministrów.\nInicjatywa ustawodawcza przysługuje również grupie co najmniej 100 000 obywateli mających prawo wybierania do Sejmu. Tryb postępowania w tej sprawie określa ustawa.\nWnioskodawcy przedkładając Sejmowi projekt ustawy, przedstawiają skutki finansowe jej wykonania.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 119.\n",
			"Text": "Sejm rozpatruje projekt ustawy w trzech czytaniach.\nPrawo wnoszenia poprawek do projektu ustawy w czasie rozpatrywania go przez Sejm przysługuje wnioskodawcy projektu, posłom i Radzie Ministrów.\nMarszałek Sejmu może odmówić poddania pod głosowanie poprawki, która uprzednio nie była przedłożona komisji.\nWnioskodawca może wycofać projekt ustawy w toku postępowania ustawodawczego w Sejmie do czasu zakończenia drugiego czytania projektu.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 120.\n",
			"Text": "Sejm uchwala ustawy zwykłą większością głosów w obecności co najmniej połowy ustawowej liczby posłów, chyba że Konstytucja przewiduje inną większość. W tym samym trybie Sejm podejmuje uchwały, jeżeli ustawa lub uchwała Sejmu nie stanowi inaczej.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 121.\n",
			"Text": "Ustawę uchwaloną przez Sejm Marszałek Sejmu przekazuje Senatowi.\nSenat w ciągu 30 dni od dnia przekazania ustawy może ją przyjąć bez zmian, uchwalić poprawki albo uchwalić odrzucenie jej w całości. Jeżeli Senat w ciągu 30 dni od dnia przekazania ustawy nie podejmie stosownej uchwały, ustawę uznaje się za uchwaloną w brzmieniu przyjętym przez Sejm.\nUchwałę Senatu odrzucającą ustawę albo poprawkę zaproponowaną w uchwale Senatu, uważa się za przyjętą, jeżeli Sejm nie odrzuci jej bezwzględną większością głosów w obecności co najmniej połowy ustawowej liczby posłów.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 122.\n",
			"Text": "Po zakończeniu postępowania określonego w art. 121 Marszałek Sejmu przedstawia uchwaloną ustawę do podpisu Prezydentowi Rzeczypospolitej.\nPrezydent Rzeczypospolitej podpisuje ustawę w ciągu 21 dni od dnia przedstawienia i zarządza jej ogłoszenie w Dzienniku Ustaw Rzeczypospolitej Polskiej.\nPrzed podpisaniem ustawy Prezydent Rzeczypospolitej może wystąpić do Trybunału Konstytucyjnego z wnioskiem w sprawie zgodności ustawy z Konstytucją. Prezydent Rzeczypospolitej nie może odmówić podpisania ustawy, którą Trybunał Konstytucyjny uznał za zgodną z Konstytucją.\nPrezydent Rzeczypospolitej odmawia podpisania ustawy, którą Trybunał Konstytucyjny uznał za niezgodną z Konstytucją. Jeżeli jednak niezgodność z Konstytucją dotyczy poszczególnych przepisów ustawy, a Trybunał Konstytucyjny nie orzeknie, że są one nierozerwalnie związane z całą ustawą, Prezydent Rzeczypospolitej, po zasięgnięciu opinii Marszałka Sejmu, podpisuje ustawę z pominięciem przepisów uznanych za niezgodne z Konstytucją albo zwraca ustawę Sejmowi w celu usunięcia niezgodności.\nJeżeli Prezydent Rzeczypospolitej nie wystąpił z wnioskiem do Trybunału Konstytucyjnego w trybie ust. 3, może z umotywowanym wnioskiem przekazać ustawę Sejmowi do ponownego rozpatrzenia. Po ponownym uchwaleniu ustawy przez Sejm większością 3/5 głosów w obecności co najmniej połowy ustawowej liczby posłów Prezydent Rzeczypospolitej w ciągu 7 dni podpisuje ustawę i zarządza jej ogłoszenie w Dzienniku Ustaw Rzeczypospolitej Polskiej. W razie ponownego uchwalenia ustawy przez Sejm Prezydentowi Rzeczypospolitej nie przysługuje prawo wystąpienia do Trybunału Konstytucyjnego w trybie ust. 3.\nWystąpienie Prezydenta Rzeczypospolitej do Trybunału Konstytucyjnego z wnioskiem w sprawie zgodności ustawy z Konstytucją lub z wnioskiem do Sejmu o ponowne rozpatrzenie ustawy wstrzymuje bieg, określonego w ust. 2, terminu do podpisania ustawy.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 123.\n",
			"Text": "Rada Ministrów może uznać uchwalony przez siebie projekt ustawy za pilny, z wyjątkiem projektów ustaw podatkowych, ustaw dotyczących wyboru Prezydenta Rzeczypospolitej, Sejmu, Senatu oraz organów samorządu terytorialnego, ustaw regulujących ustrój i właściwość władz publicznych, a także kodeksów.\nRegulamin Sejmu oraz regulamin Senatu określają odrębności w postępowaniu ustawodawczym w sprawie projektu pilnego.\nW postępowaniu w sprawie ustawy, której projekt został uznany za pilny, termin jej rozpatrzenia przez Senat wynosi 14 dni, a termin podpisania ustawy przez Prezydenta Rzeczypospolitej wynosi 7 dni.\n",
			"Links": null
		},
		{
			"Identifier": "Rozdział IV\nSEJM I SENAT\n,ORGANIZACJA I DZIAŁANIE\n, Art. 124.\n",
			"Text": "Do Senatu stosuje się odpowiednio przepisy art. 110, art. 112, art. 113 i art. 120.\n",
			"Links": null
		},
		{
			"Identifier": "Rozdział IV\nSEJM I SENAT\n,REFERENDUM\n, Art. 125.\n",
			"Text": "W sprawach o szczególnym znaczeniu dla państwa może być przeprowadzone referendum ogólnokrajowe.\nReferendum ogólnokrajowe ma prawo zarządzić Sejm bezwzględną większością głosów w obecności co najmniej połowy ustawowej liczby posłów lub Prezydent Rzeczypospolitej za zgodą Senatu wyrażoną bezwzględną większością głosów w obecności co najmniej połowy ustawowej liczby senatorów.\nJeżeli w referendum ogólnokrajowym wzięło udział więcej niż połowa uprawnionych do głosowania, wynik referendum jest wiążący.\nWażność referendum ogólnokrajowego oraz referendum, o którym mowa w art. 235 ust. 6, stwierdza Sąd Najwyższy.\nZasady i tryb przeprowadzania referendum określa ustawa.%Rozdział V\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 126.\n",
			"Text": "Prezydent Rzeczypospolitej Polskiej jest najwyższym przedstawicielem Rzeczypospolitej Polskiej i gwarantem ciągłości władzy państwowej.\nPrezydent Rzeczypospolitej czuwa nad przestrzeganiem Konstytucji, stoi na straży suwerenności i bezpieczeństwa państwa oraz nienaruszalności i niepodzielności jego terytorium.\nPrezydent Rzeczypospolitej wykonuje swoje zadania w zakresie i na zasadach określonych w Konstytucji i ustawach.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 127.\n",
			"Text": "Prezydent Rzeczypospolitej jest wybierany przez Naród w wyborach powszechnych, równych, bezpośrednich i w głosowaniu tajnym.\nPrezydent Rzeczypospolitej jest wybierany na pięcioletnią kadencję i może być ponownie wybrany tylko raz.\nNa Prezydenta Rzeczypospolitej może być wybrany obywatel polski, który najpóźniej w dniu wyborów kończy 35 lat i korzysta z pełni praw wyborczych do Sejmu. Kandydata zgłasza co najmniej 100 000 obywateli mających prawo wybierania do Sejmu.\nNa Prezydenta Rzeczypospolitej wybrany zostaje kandydat, który otrzymał więcej niż połowę ważnie oddanych głosów. Jeżeli żaden z kandydatów nie uzyska wymaganej większości, czternastego dnia po pierwszym głosowaniu przeprowadza się ponowne głosowanie.\nW ponownym głosowaniu wyboru dokonuje się spośród dwóch kandydatów, którzy w pierwszym głosowaniu otrzymali kolejno największą liczbę głosów. Jeżeli którykolwiek z tych dwóch kandydatów wycofa zgodę na kandydowanie, utraci prawo wyborcze lub umrze, w jego miejsce do wyborów w ponownym głosowaniu dopuszcza się kandydata, który otrzymał kolejno największą liczbę głosów w pierwszym głosowaniu. W takim przypadku datę ponownego głosowania odracza się o dalszych 14 dni.\nNa Prezydenta Rzeczypospolitej wybrany zostaje kandydat, który w ponownym głosowaniu otrzymał więcej głosów.\nZasady i tryb zgłaszania kandydatów i przeprowadzania wyborów oraz warunki ważności wyboru Prezydenta Rzeczypospolitej określa ustawa.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 128.\n",
			"Text": "Kadencja Prezydenta Rzeczypospolitej rozpoczyna się w dniu objęcia przez niego urzędu.\nWybory Prezydenta Rzeczypospolitej zarządza Marszałek Sejmu na dzień przypadający nie wcześniej niż na 100 dni i nie później niż na 75 dni przed upływem kadencji urzędującego Prezydenta Rzeczypospolitej, a w razie opróżnienia urzędu Prezydenta Rzeczypospolitej - nie później niż w czternastym dniu po opróżnieniu urzędu, wyznaczając datę wyborów na dzień wolny od pracy przypadający w ciągu 60 dni od dnia zarządzenia wyborów.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 129.\n",
			"Text": "Ważność wyboru Prezydenta Rzeczypospolitej stwierdza Sąd Najwyższy.\nWyborcy przysługuje prawo zgłoszenia do Sądu Najwyższego protestu przeciwko ważności wyboru Prezydenta Rzeczypospolitej na zasadach określonych w ustawie.\nW razie stwierdzenia nieważności wyboru Prezydenta Rzeczypospolitej przeprowadza się nowe wybory, na zasadach przewidzianych w art. 128 ust. 2 dla przypadku opróżnienia urzędu Prezydenta Rzeczypospolitej.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 130.\n",
			"Text": "Prezydent Rzeczypospolitej obejmuje urząd po złożeniu wobec Zgromadzenia Narodowego następującej przysięgi:\n\"Obejmując z woli Narodu urząd Prezydenta Rzeczypospolitej Polskiej, uroczyście przysięgam, że dochowam wierności postanowieniom Konstytucji, będę strzegł niezłomnie godności Narodu, niepodległości i bezpieczeństwa Państwa, a dobro Ojczyzny oraz pomyślność obywateli będą dla mnie zawsze najwyższym nakazem\".\nPrzysięga może być złożona z dodaniem zdania \"Tak mi dopomóż Bóg\".\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 131.\n",
			"Text": "Jeżeli Prezydent Rzeczypospolitej nie może przejściowo sprawować urzędu, zawiadamia o tym Marszałka Sejmu, który tymczasowo przejmuje obowiązki Prezydenta Rzeczypospolitej. Gdy Prezydent Rzeczypospolitej nie jest w stanie zawiadomić Marszałka Sejmu o niemożności sprawowania urzędu, wówczas o stwierdzeniu przeszkody w sprawowaniu urzędu przez Prezydenta Rzeczypospolitej rozstrzyga Trybunał Konstytucyjny na wniosek Marszałka Sejmu. W razie uznania przejściowej niemożności sprawowania urzędu przez Prezydenta Rzeczypospolitej Trybunał Konstytucyjny powierza Marszałkowi Sejmu tymczasowe wykonywanie obowiązków Prezydenta Rzeczypospolitej.\nMarszałek Sejmu tymczasowo, do czasu wyboru nowego Prezydenta Rzeczypospolitej, wykonuje obowiązki Prezydenta Rzeczypospolitej w razie:\n1) śmierci Prezydenta Rzeczypospolitej,\n2) zrzeczenia się urzędu przez Prezydenta Rzeczypospolitej,\n3) stwierdzenia nieważności wyboru Prezydenta Rzeczypospolitej lub innych przyczyn nieobjęcia urzędu po wyborze,\n4) uznania przez Zgromadzenie Narodowe trwałej niezdolności Prezydenta Rzeczypospolitej do sprawowania urzędu ze względu na stan zdrowia, uchwałą podjętą większością co najmniej 2/3 głosów ustawowej liczby członków Zgromadzenia Narodowego,\n5) złożenia Prezydenta Rzeczypospolitej z urzędu orzeczeniem Trybunału Stanu.\nJeżeli Marszałek Sejmu nie może wykonywać obowiązków Prezydenta Rzeczypospolitej, obowiązki te przejmuje Marszałek Senatu.\nOsoba wykonująca obowiązki Prezydenta Rzeczypospolitej nie może postanowić o skróceniu kadencji Sejmu.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 132.\n",
			"Text": "Prezydent Rzeczypospolitej nie może piastować żadnego innego urzędu ani pełnić żadnej funkcji publicznej, z wyjątkiem tych, które są związane ze sprawowanym urzędem.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 133.\n",
			"Text": "Prezydent Rzeczypospolitej jako reprezentant państwa w stosunkach zewnętrznych:\n1) ratyfikuje i wypowiada umowy międzynarodowe, o czym zawiadamia Sejm i Senat,\n2) mianuje i odwołuje pełnomocnych przedstawicieli Rzeczypospolitej Polskiej w innych państwach i przy organizacjach międzynarodowych,\n3) przyjmuje listy uwierzytelniające i odwołujące akredytowanych przy nim przedstawicieli dyplomatycznych innych państw i organizacji międzynarodowych.\nPrezydent Rzeczypospolitej przed ratyfikowaniem umowy międzynarodowej może zwrócić się do Trybunału Konstytucyjnego z wnioskiem w sprawie jej zgodności z Konstytucją.\nPrezydent Rzeczypospolitej w zakresie polityki zagranicznej współdziała z Prezesem Rady Ministrów i właściwym ministrem.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 134.\n",
			"Text": "Prezydent Rzeczypospolitej jest najwyższym zwierzchnikiem Sił Zbrojnych Rzeczypospolitej Polskiej.\nW czasie pokoju Prezydent Rzeczypospolitej sprawuje zwierzchnictwo nad Siłami Zbrojnymi za pośrednictwem Ministra Obrony Narodowej.\nPrezydent Rzeczypospolitej mianuje Szefa Sztabu Generalnego i dowódców rodzajów Sił Zbrojnych na czas określony. Czas trwania kadencji, tryb i warunki odwołania przed jej upływem określa ustawa.\nNa czas wojny Prezydent Rzeczypospolitej, na wniosek Prezesa Rady Ministrów, mianuje Naczelnego Dowódcę Sił Zbrojnych. W tym samym trybie może on Naczelnego Dowódcę Sił Zbrojnych odwołać. Kompetencje Naczelnego Dowódcy Sił Zbrojnych i zasady jego podległości konstytucyjnym organom Rzeczypospolitej Polskiej określa ustawa.\nPrezydent Rzeczypospolitej, na wniosek Ministra Obrony Narodowej, nadaje określone w ustawach stopnie wojskowe.\nKompetencje Prezydenta Rzeczypospolitej, związane ze zwierzchnictwem nad Siłami Zbrojnymi, szczegółowo określa ustawa.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 135.\n",
			"Text": "Organem doradczym Prezydenta Rzeczypospolitej w zakresie wewnętrznego i zewnętrznego bezpieczeństwa państwa jest Rada Bezpieczeństwa Narodowego.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 136.\n",
			"Text": "W razie bezpośredniego, zewnętrznego zagrożenia państwa Prezydent Rzeczypospolitej, na wniosek Prezesa Rady Ministrów, zarządza powszechną lub częściową mobilizację i użycie Sił Zbrojnych do obrony Rzeczypospolitej Polskiej.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 137.\n",
			"Text": "Prezydent Rzeczypospolitej nadaje obywatelstwo polskie i wyraża zgodę na zrzeczenie się obywatelstwa polskiego.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 138.\n",
			"Text": "Prezydent Rzeczypospolitej nadaje ordery i odznaczenia.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 139.\n",
			"Text": "Prezydent Rzeczypospolitej stosuje prawo łaski. Prawa łaski nie stosuje się do osób skazanych przez Trybunał Stanu.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 140.\n",
			"Text": "Prezydent Rzeczypospolitej może zwracać się z orędziem do Sejmu, do Senatu lub do Zgromadzenia Narodowego. Orędzia nie czyni się przedmiotem debaty.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 141.\n",
			"Text": "W sprawach szczególnej wagi Prezydent Rzeczypospolitej może zwołać Radę Gabinetową. Radę Gabinetową tworzy Rada Ministrów obradująca pod przewodnictwem Prezydenta Rzeczypospolitej.\nRadzie Gabinetowej nie przysługują kompetencje Rady Ministrów.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 142.\n",
			"Text": "Prezydent Rzeczypospolitej wydaje rozporządzenia i zarządzenia na zasadach określonych w art. 92 i art. 93.\nPrezydent Rzeczypospolitej wydaje postanowienia w zakresie realizacji pozostałych swoich kompetencji.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 143.\n",
			"Text": "Organem pomocniczym Prezydenta Rzeczypospolitej jest Kancelaria Prezydenta Rzeczypospolitej. Prezydent Rzeczypospolitej nadaje statut Kancelarii oraz powołuje i odwołuje Szefa Kancelarii Prezydenta Rzeczypospolitej.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 144.\n",
			"Text": "Prezydent Rzeczypospolitej, korzystając ze swoich konstytucyjnych i ustawowych kompetencji, wydaje akty urzędowe.\nAkty urzędowe Prezydenta Rzeczypospolitej wymagają dla swojej ważności podpisu Prezesa Rady Ministrów, który przez podpisanie aktu ponosi odpowiedzialność przed Sejmem.\nPrzepis ust. 2 nie dotyczy:\n1) zarządzania wyborów do Sejmu i Senatu,\n2) zwoływania pierwszego posiedzenia nowo wybranych Sejmu i Senatu,\n3) skracania kadencji Sejmu w przypadkach określonych w Konstytucji,\n4) inicjatywy ustawodawczej,\n5) zarządzania referendum ogólnokrajowego,\n6) podpisywania albo odmowy podpisania ustawy,\n7) zarządzania ogłoszenia ustawy oraz umowy międzynarodowej w Dzienniku Ustaw Rzeczypospolitej Polskiej,\n8) zwracania się z orędziem do Sejmu, do Senatu lub do Zgromadzenia Narodowego,\n9) wniosku do Trybunału Konstytucyjnego,\n10) wniosku o przeprowadzenie kontroli przez Najwyższą Izbę Kontroli,\n11) desygnowania i powoływania Prezesa Rady Ministrów,\n12) przyjmowania dymisji Rady Ministrów i powierzania jej tymczasowego pełnienia obowiązków,\n13) wniosku do Sejmu o pociągnięcie do odpowiedzialności przed Trybunałem Stanu członka Rady Ministrów,\n14) odwoływania ministra, któremu Sejm wyraził wotum nieufności,\n15) zwoływania Rady Gabinetowej,\n16) nadawania orderów i odznaczeń,\n17) powoływania sędziów,\n18) stosowania prawa łaski,\n19) nadawania obywatelstwa polskiego i wyrażania zgody na zrzeczenie się obywatelstwa polskiego,\n20) powoływania Pierwszego Prezesa Sądu Najwyższego,\n21) powoływania Prezesa i Wiceprezesa Trybunału Konstytucyjnego,\n22) powoływania Prezesa Naczelnego Sądu Administracyjnego,\n23) powoływania prezesów Sądu Najwyższego oraz wiceprezesów Naczelnego Sądu Administracyjnego,\n24) wniosku do Sejmu o powołanie Prezesa Narodowego Banku Polskiego,\n25) powoływania członków Rady Polityki Pieniężnej,\n26) powoływania i odwoływania członków Rady Bezpieczeństwa Narodowego,\n27) powoływania członków Krajowej Rady Radiofonii i Telewizji,\n28) nadawania statutu Kancelarii Prezydenta Rzeczypospolitej oraz powoływania i odwoływania Szefa Kancelarii Prezydenta Rzeczypospolitej,\n29) wydawania zarządzeń na zasadach określonych w art. 93,\n30) zrzeczenia się urzędu Prezydenta Rzeczypospolitej.\n",
			"Links": null
		},
		{
			"Identifier": "PREZYDENT RZECZYPOSPOLITEJ POLSKIEJ\n,, Art. 145.\n",
			"Text": "Prezydent Rzeczypospolitej za naruszenie Konstytucji, ustawy lub za popełnienie przestępstwa może być pociągnięty do odpowiedzialności przed Trybunałem Stanu.\nPostawienie Prezydenta Rzeczypospolitej w stan oskarżenia może nastąpić uchwałą Zgromadzenia Narodowego podjętą większością co najmniej 2/3 głosów ustawowej liczby członków Zgromadzenia Narodowego na wniosek co najmniej 140 członków Zgromadzenia Narodowego.\nZ dniem podjęcia uchwały o postawieniu Prezydenta Rzeczypospolitej w stan oskarżenia przed Trybunałem Stanu sprawowanie urzędu przez Prezydenta Rzeczypospolitej ulega zawieszeniu. Przepis art. 131 stosuje się odpowiednio.%Rozdział VI\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 146.\n",
			"Text": "Rada Ministrów prowadzi politykę wewnętrzną i zagraniczną Rzeczypospolitej Polskiej.\nDo Rady Ministrów należą sprawy polityki państwa nie zastrzeżone dla innych organów państwowych i samorządu terytorialnego.\nRada Ministrów kieruje administracją rządową.\nW zakresie i na zasadach określonych w Konstytucji i ustawach Rada Ministrów w szczególności:\n1) zapewnia wykonanie ustaw,\n2) wydaje rozporządzenia,\n3) koordynuje i kontroluje prace organów administracji rządowej,\n4) chroni interesy Skarbu Państwa,\n5) uchwala projekt budżetu państwa,\n6) kieruje wykonaniem budżetu państwa oraz uchwala zamknięcie rachunków państwowych i sprawozdanie z wykonania budżetu,\n7) zapewnia bezpieczeństwo wewnętrzne państwa oraz porządek publiczny,\n8) zapewnia bezpieczeństwo zewnętrzne państwa,\n9) sprawuje ogólne kierownictwo w dziedzinie stosunków z innymi państwami i organizacjami międzynarodowymi,\n10) zawiera umowy międzynarodowe wymagające ratyfikacji oraz zatwierdza i wypowiada inne umowy międzynarodowe,\n11) sprawuje ogólne kierownictwo w dziedzinie obronności kraju oraz określa corocznie liczbę obywateli powoływanych do czynnej służby wojskowej,\n12) określa organizację i tryb swojej pracy.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 147.\n",
			"Text": "Rada Ministrów składa się z Prezesa Rady Ministrów i ministrów.\nW skład Rady Ministrów mogą być powoływani wiceprezesi Rady Ministrów.\nPrezes i wiceprezes Rady Ministrów mogą pełnić także funkcję ministra.\nW skład Rady Ministrów mogą być ponadto powoływani przewodniczący określonych w ustawach komitetów.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 148.\n",
			"Text": "Prezes Rady Ministrów:\nreprezentuje Radę Ministrów,\nkieruje pracami Rady Ministrów,\nwydaje rozporządzenia,\nzapewnia wykonywanie polityki Rady Ministrów i określa sposoby jej wykonywania,\nkoordynuje i kontroluje pracę członków Rady Ministrów,\nsprawuje nadzór nad samorządem terytorialnym w granicach i formach określonych w Konstytucji i ustawach,\njest zwierzchnikiem służbowym pracowników administracji rządowej.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 149.\n",
			"Text": "Ministrowie kierują określonymi działami administracji rządowej lub wypełniają zadania wyznaczone im przez Prezesa Rady Ministrów. Zakres działania ministra kierującego działem administracji rządowej określają ustawy.\nMinister kierujący działem administracji rządowej wydaje rozporządzenia. Rada Ministrów, na wniosek Prezesa Rady Ministrów, może uchylić rozporządzenie lub zarządzenie ministra.\nDo przewodniczącego komitetu, o którym mowa w art. 147 ust. 4, stosuje się odpowiednio przepisy odnoszące się do ministra kierującego działem administracji rządowej.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 150.\n",
			"Text": "Członek Rady Ministrów nie może prowadzić działalności sprzecznej z jego obowiązkami publicznymi.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 151.\n",
			"Text": "Prezes Rady Ministrów, wiceprezesi Rady Ministrów i ministrowie składają wobec Prezydenta Rzeczypospolitej następującą przysięgę:\n\"Obejmując urząd Prezesa Rady Ministrów (wiceprezesa Rady Ministrów, ministra), uroczyście przysięgam, że dochowam wierności postanowieniom Konstytucji i innym prawom Rzeczypospolitej Polskiej, a dobro Ojczyzny oraz pomyślność obywateli będą dla mnie zawsze najwyższym nakazem.\"\nPrzysięga może być złożona z dodaniem zdania \"Tak mi dopomóż Bóg\".\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 152.\n",
			"Text": "Przedstawicielem Rady Ministrów w województwie jest wojewoda.\nTryb powoływania i odwoływania oraz zakres działania wojewodów określa ustawa.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 153.\n",
			"Text": "W celu zapewnienia zawodowego, rzetelnego, bezstronnego i politycznie neutralnego wykonywania zadań państwa, w urzędach administracji rządowej działa korpus służby cywilnej.\nPrezes Rady Ministrów jest zwierzchnikiem korpusu służby cywilnej.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 154.\n",
			"Text": "Prezydent Rzeczypospolitej desygnuje Prezesa Rady Ministrów, który proponuje skład Rady Ministrów. Prezydent Rzeczypospolitej powołuje Prezesa Rady Ministrów wraz z pozostałymi członkami Rady Ministrów w ciągu 14 dni od dnia pierwszego posiedzenia Sejmu lub przyjęcia dymisji poprzedniej Rady Ministrów i odbiera przysięgę od członków nowo powołanej Rady Ministrów.\nPrezes Rady Ministrów, w ciągu 14 dni od dnia powołania przez Prezydenta Rzeczypospolitej, przedstawia Sejmowi program działania Rady Ministrów z wnioskiem o udzielenie jej wotum zaufania. Wotum zaufania Sejm uchwala bezwzględną większością głosów w obecności co najmniej połowy ustawowej liczby posłów.\nW razie niepowołania Rady Ministrów w trybie ust. 1 lub nieudzielenia jej wotum zaufania w trybie ust. 2 Sejm w ciągu 14 dni od upływu terminów określonych w ust. 1 lub ust. 2 wybiera Prezesa Rady Ministrów oraz proponowanych przez niego członków Rady Ministrów bezwzględną większością głosów w obecności co najmniej połowy ustawowej liczby posłów. Prezydent Rzeczypospolitej powołuje tak wybraną Radę Ministrów i odbiera przysięgę od jej członków.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 155.\n",
			"Text": "W razie niepowołania Rady Ministrów w trybie art. 154 ust. 3 Prezydent Rzeczypospolitej w ciągu 14 dni powołuje Prezesa Rady Ministrów i na jego wniosek pozostałych członków Rady Ministrów oraz odbiera od nich przysięgę. Sejm w ciągu 14 dni od dnia powołania Rady Ministrów przez Prezydenta Rzeczypospolitej udziela jej wotum zaufania większością głosów w obecności co najmniej połowy ustawowej liczby posłów.\nW razie nieudzielenia Radzie Ministrów wotum zaufania w trybie określonym w ust. 1, Prezydent Rzeczypospolitej skraca kadencję Sejmu i zarządza wybory.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 156.\n",
			"Text": "Członkowie Rady Ministrów ponoszą odpowiedzialność przed Trybunałem Stanu za naruszenie Konstytucji lub ustaw, a także za przestępstwa popełnione w związku z zajmowanym stanowiskiem.\nUchwałę o pociągnięciu członka Rady Ministrów do odpowiedzialności przed Trybunałem Stanu Sejm podejmuje na wniosek Prezydenta Rzeczypospolitej lub co najmniej 115 posłów większością 3/5 ustawowej liczby posłów.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 157.\n",
			"Text": "Członkowie Rady Ministrów ponoszą przed Sejmem solidarną odpowiedzialność za działalność Rady Ministrów.\nCzłonkowie Rady Ministrów ponoszą przed Sejmem również odpowiedzialność indywidualną za sprawy należące do ich kompetencji lub powierzone im przez Prezesa Rady Ministrów.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 158.\n",
			"Text": "Sejm wyraża Radzie Ministrów wotum nieufności większością ustawowej liczby posłów na wniosek zgłoszony przez co najmniej 46 posłów i wskazujący imiennie kandydata na Prezesa Rady Ministrów. Jeżeli uchwała została przyjęta przez Sejm, Prezydent Rzeczypospolitej przyjmuje dymisję Rady Ministrów i powołuje wybranego przez Sejm nowego Prezesa Rady Ministrów, a na jego wniosek pozostałych członków Rady Ministrów oraz odbiera od nich przysięgę.\nWniosek o podjęcie uchwały, o której mowa w ust. 1, może być poddany pod głosowanie nie wcześniej niż po upływie 7 dni od dnia jego zgłoszenia. Powtórny wniosek może być zgłoszony nie wcześniej niż po upływie 3 miesięcy od dnia zgłoszenia poprzedniego wniosku. Powtórny wniosek może być zgłoszony przed upływem 3 miesięcy, jeżeli wystąpi z nim co najmniej 115 posłów.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 159.\n",
			"Text": "Sejm może wyrazić ministrowi wotum nieufności. Wniosek o wyrażenie wotum nieufności może być zgłoszony przez co najmniej 69 posłów. Przepis art. 158 ust. 2 stosuje się odpowiednio.\nPrezydent Rzeczypospolitej odwołuje ministra, któremu Sejm wyraził wotum nieufności większością głosów ustawowej liczby posłów.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 160.\n",
			"Text": "Prezes Rady Ministrów może zwrócić się do Sejmu o wyrażenie Radzie Ministrów wotum zaufania. Udzielenie wotum zaufania Radzie Ministrów następuje większością głosów w obecności co najmniej połowy ustawowej liczby posłów.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 161.\n",
			"Text": "Prezydent Rzeczypospolitej, na wniosek Prezesa Rady Ministrów, dokonuje zmian w składzie Rady Ministrów.\n",
			"Links": null
		},
		{
			"Identifier": "RADA MINISTRÓW I ADMINISTRACJA RZĄDOWA\n,, Art. 162.\n",
			"Text": "Prezes Rady Ministrów składa dymisję Rady Ministrów na pierwszym posiedzeniu nowo wybranego Sejmu.\nPrezes Rady Ministrów składa dymisję Rady Ministrów również w razie:\n1) nieuchwalenia przez Sejm wotum zaufania dla Rady Ministrów,\n2) wyrażenia Radzie Ministrów wotum nieufności,\n3) rezygnacji Prezesa Rady Ministrów.\nPrezydent Rzeczypospolitej, przyjmując dymisję Rady Ministrów, powierza jej dalsze sprawowanie obowiązków do czasu powołania nowej Rady Ministrów.\nPrezydent Rzeczypospolitej, w przypadku określonym w ust. 2 pkt 3, może odmówić przyjęcia dymisji Rady Ministrów.%Rozdział VII\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 163.\n",
			"Text": "Samorząd terytorialny wykonuje zadania publiczne nie zastrzeżone przez Konstytucję lub ustawy dla organów innych władz publicznych.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 164.\n",
			"Text": "Podstawową jednostką samorządu terytorialnego jest gmina.\nInne jednostki samorządu regionalnego albo lokalnego i regionalnego określa ustawa.\n*Gmina wykonuje wszystkie zadania samorządu terytorialnego nie zastrzeżone dla innych jednostek samorządu terytorialnego.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 165.\n",
			"Text": "Jednostki samorządu terytorialnego mają osobowość prawną. Przysługują im prawo własności i inne prawa majątkowe.\nSamodzielność jednostek samorządu terytorialnego podlega ochronie sądowej.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 166.\n",
			"Text": "Zadania publiczne służące zaspokajaniu potrzeb wspólnoty samorządowej są wykonywane przez jednostkę samorządu terytorialnego jako zadania własne.\nJeżeli wynika to z uzasadnionych potrzeb państwa, ustawa może zlecić jednostkom samorządu terytorialnego wykonywanie innych zadań publicznych. Ustawa określa tryb przekazywania i sposób wykonywania zadań zleconych.\nSpory kompetencyjne między organami samorządu terytorialnego i administracji rządowej rozstrzygają sądy administracyjne.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 167.\n",
			"Text": "Jednostkom samorządu terytorialnego zapewnia się udział w dochodach publicznych odpowiednio do przypadających im zadań.\nDochodami jednostek samorządu terytorialnego są ich dochody własne oraz subwencje ogólne i dotacje celowe z budżetu państwa.\nŹródła dochodów jednostek samorządu terytorialnego są określone w ustawie.\nZmiany w zakresie zadań i kompetencji jednostek samorządu terytorialnego następują wraz z odpowiednimi zmianami w podziale dochodów publicznych.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 168.\n",
			"Text": "Jednostki samorządu terytorialnego mają prawo ustalania wysokości podatków i opłat lokalnych w zakresie określonym w ustawie.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 169.\n",
			"Text": "Jednostki samorządu terytorialnego wykonują swoje zadania za pośrednictwem organów stanowiących i wykonawczych.\nWybory do organów stanowiących są powszechne, równe, bezpośrednie i odbywają się w głosowaniu tajnym. Zasady i tryb zgłaszania kandydatów i przeprowadzania wyborów oraz warunki ważności wyborów określa ustawa.\nZasady i tryb wyborów oraz odwoływania organów wykonawczych jednostek samorządu terytorialnego określa ustawa.\nUstrój wewnętrzny jednostek samorządu terytorialnego określają, w granicach ustaw, ich organy stanowiące.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 170.\n",
			"Text": "Członkowie wspólnoty samorządowej mogą decydować, w drodze referendum, o sprawach dotyczących tej wspólnoty, w tym o odwołaniu pochodzącego z wyborów bezpośrednich organu samorządu terytorialnego. Zasady i tryb przeprowadzania referendum lokalnego określa ustawa.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 171.\n",
			"Text": "Działalność samorządu terytorialnego podlega nadzorowi z punktu widzenia legalności.\nOrganami nadzoru nad działalnością jednostek samorządu terytorialnego są Prezes Rady Ministrów i wojewodowie, a w zakresie spraw finansowych regionalne izby obrachunkowe.\nSejm, na wniosek Prezesa Rady Ministrów, może rozwiązać organ stanowiący samorządu terytorialnego, jeżeli organ ten rażąco narusza Konstytucję lub ustawy.\n",
			"Links": null
		},
		{
			"Identifier": "SAMORZĄD TERYTORIALNY\n,, Art. 172.\n",
			"Text": "Jednostki samorządu terytorialnego mają prawo zrzeszania się.\nJednostka samorządu terytorialnego ma prawo przystępowania do międzynarodowych zrzeszeń społeczności lokalnych i regionalnych oraz współpracy ze społecznościami lokalnymi i regionalnymi innych państw.\nZasady, na jakich jednostki samorządu terytorialnego mogą korzystać z praw, o których mowa w ust. 1 i 2, określa ustawa.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,, Art. 173.\n",
			"Text": "Sądy i Trybunały są władzą odrębną i niezależną od innych władz.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,, Art. 174.\n",
			"Text": "Sądy i Trybunały wydają wyroki w imieniu Rzeczypospolitej Polskiej.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 175.\n",
			"Text": "Wymiar sprawiedliwości w Rzeczypospolitej Polskiej sprawują Sąd Najwyższy, sądy powszechne, sądy administracyjne oraz sądy wojskowe.\nSąd wyjątkowy lub tryb doraźny może być ustanowiony tylko na czas wojny.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 176.\n",
			"Text": "Postępowanie sądowe jest co najmniej dwuinstancyjne.\nUstrój i właściwość sądów oraz postępowanie przed sądami określają ustawy.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 177.\n",
			"Text": "Sądy powszechne sprawują wymiar sprawiedliwości we wszystkich sprawach z wyjątkiem spraw ustawowo zastrzeżonych dla właściwości innych sądów.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 178.\n",
			"Text": "Sędziowie w sprawowaniu swojego urzędu są niezawiśli i podlegają tylko Konstytucji oraz ustawom.\nSędziom zapewnia się warunki pracy i wynagrodzenie odpowiadające godności urzędu oraz zakresowi ich obowiązków.\nSędzia nie może należeć do partii politycznej, związku zawodowego ani prowadzić działalności publicznej nie dającej się pogodzić z zasadami niezależności sądów i niezawisłości sędziów.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 179.\n",
			"Text": "Sędziowie są powoływani przez Prezydenta Rzeczypospolitej, na wniosek Krajowej Rady Sądownictwa, na czas nieoznaczony.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 180.\n",
			"Text": "Sędziowie są nieusuwalni.\nZłożenie sędziego z urzędu, zawieszenie w urzędowaniu, przeniesienie do innej siedziby lub na inne stanowisko wbrew jego woli może nastąpić jedynie na mocy orzeczenia sądu i tylko w przypadkach określonych w ustawie.\nSędzia może być przeniesiony w stan spoczynku na skutek uniemożliwiających mu sprawowanie jego urzędu choroby lub utraty sił. Tryb postępowania oraz sposób odwołania się do sądu określa ustawa.\nUstawa określa granicę wieku, po osiągnięciu której sędziowie przechodzą w stan spoczynku.\nW razie zmiany ustroju sądów lub zmiany granic okręgów sądowych wolno sędziego przenosić do innego sądu lub w stan spoczynku z pozostawieniem mu pełnego uposażenia.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 181.\n",
			"Text": "Sędzia nie może być, bez uprzedniej zgody sądu określonego w ustawie, pociągnięty do odpowiedzialności karnej ani pozbawiony wolności. Sędzia nie może być zatrzymany lub aresztowany, z wyjątkiem ujęcia go na gorącym uczynku przestępstwa, jeżeli jego zatrzymanie jest niezbędne do zapewnienia prawidłowego toku postępowania. O zatrzymaniu niezwłocznie powiadamia się prezesa właściwego miejscowo sądu, który może nakazać natychmiastowe zwolnienie zatrzymanego.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 182.\n",
			"Text": "Udział obywateli w sprawowaniu wymiaru sprawiedliwości określa ustawa.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 183.\n",
			"Text": "Sąd Najwyższy sprawuje nadzór nad działalnością sądów powszechnych i wojskowych w zakresie orzekania.\nSąd Najwyższy wykonuje także inne czynności określone w Konstytucji i ustawach.\nPierwszego Prezesa Sądu Najwyższego powołuje Prezydent Rzeczypospolitej na sześcioletnią kadencję spośród kandydatów przedstawionych przez Zgromadzenie Ogólne Sędziów Sądu Najwyższego.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 184.\n",
			"Text": "Naczelny Sąd Administracyjny oraz inne sądy administracyjne sprawują, w zakresie określonym w ustawie, kontrolę działalności administracji publicznej. Kontrola ta obejmuje również orzekanie o zgodności z ustawami uchwał organów samorządu terytorialnego i aktów normatywnych terenowych organów administracji rządowej.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 185.\n",
			"Text": "Prezesa Naczelnego Sądu Administracyjnego powołuje Prezydent Rzeczypospolitej na sześcioletnią kadencję spośród kandydatów przedstawionych przez Zgromadzenie Ogólne Sędziów Naczelnego Sądu Administracyjnego.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 186.\n",
			"Text": "Krajowa Rada Sądownictwa stoi na straży niezależności sądów i niezawisłości sędziów.\nKrajowa Rada Sądownictwa może wystąpić do Trybunału Konstytucyjnego z wnioskiem w sprawie zgodności z Konstytucją aktów normatywnych w zakresie, w jakim dotyczą one niezależności sądów i niezawisłości sędziów.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,SĄDY\n, Art. 187.\n",
			"Text": "Krajowa Rada Sądownictwa składa się z:\n1) Pierwszego Prezesa Sądu Najwyższego, Ministra Sprawiedliwości, Prezesa Naczelnego Sądu Administracyjnego i osoby powołanej przez Prezydenta Rzeczypospolitej,\n2) piętnastu członków wybranych spośród sędziów Sądu Najwyższego, sądów powszechnych, sądów administracyjnych i sądów wojskowych,\n3) czterech członków wybranych przez Sejm spośród posłów oraz dwóch członków wybranych przez Senat spośród senatorów.\nKrajowa Rada Sądownictwa wybiera spośród swoich członków przewodniczącego i dwóch wiceprzewodniczących.\nKadencja wybranych członków Krajowej Rady Sądownictwa trwa cztery lata.\nUstrój, zakres działania i tryb pracy Krajowej Rady Sądownictwa oraz sposób wyboru jej członków określa ustawa.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 188.\n",
			"Text": "Trybunał Konstytucyjny orzeka w sprawach:\nzgodności ustaw i umów międzynarodowych z Konstytucją,\nzgodności ustaw z ratyfikowanymi umowami międzynarodowymi, których ratyfikacja wymagała uprzedniej zgody wyrażonej w ustawie,\nzgodności przepisów prawa, wydawanych przez centralne organy państwowe, z Konstytucją, ratyfikowanymi umowami międzynarodowymi i ustawami,\nzgodności z Konstytucją celów lub działalności partii politycznych,\nskargi konstytucyjnej, o której mowa w art. 79 ust. 1.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 189.\n",
			"Text": "Trybunał Konstytucyjny rozstrzyga spory kompetencyjne pomiędzy centralnymi konstytucyjnymi organami państwa.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 190.\n",
			"Text": "Orzeczenia Trybunału Konstytucyjnego mają moc powszechnie obowiązującą i są ostateczne.\nOrzeczenia Trybunału Konstytucyjnego w sprawach wymienionych w art. 188 podlegają niezwłocznemu ogłoszeniu w organie urzędowym, w którym akt normatywny był ogłoszony. Jeżeli akt nie był ogłoszony, orzeczenie ogłasza się w Dzienniku Urzędowym Rzeczypospolitej Polskiej \"Monitor Polski\".\nOrzeczenie Trybunału Konstytucyjnego wchodzi w życie z dniem ogłoszenia, jednak Trybunał Konstytucyjny może określić inny termin utraty mocy obowiązującej aktu normatywnego. Termin ten nie może przekroczyć osiemnastu miesięcy, gdy chodzi o ustawę, a gdy chodzi o inny akt normatywny dwunastu miesięcy. W przypadku orzeczeń, które wiążą się z nakładami finansowymi nie przewidzianymi w ustawie budżetowej, Trybunał Konstytucyjny określa termin utraty mocy obowiązującej aktu normatywnego po zapoznaniu się z opinią Rady Ministrów.\nOrzeczenie Trybunału Konstytucyjnego o niezgodności z Konstytucją, umową międzynarodową lub z ustawą aktu normatywnego, na podstawie którego zostało wydane prawomocne orzeczenie sądowe, ostateczna decyzja administracyjna lub rozstrzygnięcie w innych sprawach, stanowi podstawę do wznowienia postępowania, uchylenia decyzji lub innego rozstrzygnięcia na zasadach i w trybie określonych w przepisach właściwych dla danego postępowania.\nOrzeczenia Trybunału Konstytucyjnego zapadają większością głosów.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 191.\n",
			"Text": "Z wnioskiem w sprawach, o których mowa w art. 188, do Trybunału Konstytucyjnego wystąpić mogą:\n1) Prezydent Rzeczypospolitej, Marszałek Sejmu, Marszałek Senatu, Prezes Rady Ministrów, 50 posłów, 30 senatorów, Pierwszy Prezes Sądu Najwyższego, Prezes Naczelnego Sądu Administracyjnego, Prokurator Generalny, Prezes Najwyższej Izby Kontroli, Rzecznik Praw Obywatelskich,\n2) Krajowa Rada Sądownictwa w zakresie, o którym mowa w art. 186 ust. 2,\n3) organy stanowiące jednostek samorządu terytorialnego,\n4) ogólnokrajowe organy związków zawodowych oraz ogólnokrajowe władze organizacji pracodawców i organizacji zawodowych,\n5) kościoły i inne związki wyznaniowe,\n6) podmioty określone w art. 79 w zakresie w nim wskazanym.\nPodmioty, o których mowa w ust. 1 pkt 3-5, mogą wystąpić z takim wnioskiem, jeżeli akt normatywny dotyczy spraw objętych ich zakresem działania.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 192.\n",
			"Text": "Z wnioskiem w sprawach, o których mowa w art. 189, do Trybunału Konstytucyjnego wystąpić mogą: Prezydent Rzeczypospolitej, Marszałek Sejmu, Marszałek Senatu, Prezes Rady Ministrów, Pierwszy Prezes Sądu Najwyższego, Prezes Naczelnego Sądu Administracyjnego i Prezes Najwyższej Izby Kontroli.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 193.\n",
			"Text": "Każdy sąd może przedstawić Trybunałowi Konstytucyjnemu pytanie prawne co do zgodności aktu normatywnego z Konstytucją, ratyfikowanymi umowami międzynarodowymi lub ustawą, jeżeli od odpowiedzi na pytanie prawne zależy rozstrzygnięcie sprawy toczącej się przed sądem.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 194.\n",
			"Text": "Trybunał Konstytucyjny składa się z 15 sędziów, wybieranych indywidualnie przez Sejm na 9 lat spośród osób wyróżniających się wiedzą prawniczą. Ponowny wybór do składu Trybunału jest niedopuszczalny.\nPrezesa i Wiceprezesa Trybunału Konstytucyjnego powołuje Prezydent Rzeczypospolitej spośród kandydatów przedstawionych przez Zgromadzenie Ogólne Sędziów Trybunału Konstytucyjnego.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 195.\n",
			"Text": "Sędziowie Trybunału Konstytucyjnego w sprawowaniu swojego urzędu są niezawiśli i podlegają tylko Konstytucji.\nSędziom Trybunału Konstytucyjnego zapewnia się warunki pracy i wynagrodzenie odpowiadające godności urzędu oraz zakresowi ich obowiązków.\nSędziowie Trybunału Konstytucyjnego w okresie zajmowania stanowiska nie mogą należeć do partii politycznej, związku zawodowego ani prowadzić działalności publicznej nie dającej się pogodzić z zasadami niezależności sądów i niezawisłości sędziów.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 196.\n",
			"Text": "Sędzia Trybunału Konstytucyjnego nie może być, bez uprzedniej zgody Trybunału Konstytucyjnego, pociągnięty do odpowiedzialności karnej ani pozbawiony wolności. Sędzia nie może być zatrzymany lub aresztowany, z wyjątkiem ujęcia go na gorącym uczynku przestępstwa, jeżeli jego zatrzymanie jest niezbędne do zapewnienia prawidłowego toku postępowania. O zatrzymaniu niezwłocznie powiadamia się Prezesa Trybunału Konstytucyjnego, który może nakazać natychmiastowe zwolnienie zatrzymanego.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ KONSTYTUCYJNY\n, Art. 197.\n",
			"Text": "Organizację Trybunału Konstytucyjnego oraz tryb postępowania przed Trybunałem określa ustawa.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ STANU\n, Art. 198.\n",
			"Text": "Za naruszenie Konstytucji lub ustawy, w związku z zajmowanym stanowiskiem lub w zakresie swojego urzędowania, odpowiedzialność konstytucyjną przed Trybunałem Stanu ponoszą: Prezydent Rzeczypospolitej, Prezes Rady Ministrów oraz członkowie Rady Ministrów, Prezes Narodowego Banku Polskiego, Prezes Najwyższej Izby Kontroli, członkowie Krajowej Rady Radiofonii i Telewizji, osoby, którym Prezes Rady Ministrów powierzył kierowanie ministerstwem oraz Naczelny Dowódca Sił Zbrojnych.\nOdpowiedzialność konstytucyjną przed Trybunałem Stanu ponoszą również posłowie i senatorowie w zakresie określonym w art. 107.\nRodzaje kar orzekanych przez Trybunał Stanu określa ustawa.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ STANU\n, Art. 199.\n",
			"Text": "Trybunał Stanu składa się z przewodniczącego, 2 zastępców przewodniczącego i 16 członków wybieranych przez Sejm spoza grona posłów i senatorów na czas kadencji Sejmu. Zastępcy przewodniczącego Trybunału oraz co najmniej połowa członków Trybunału Stanu powinni mieć kwalifikacje wymagane do zajmowania stanowiska sędziego.\nPrzewodniczącym Trybunału Stanu jest Pierwszy Prezes Sądu Najwyższego.\nCzłonkowie Trybunału Stanu w sprawowaniu funkcji sędziego Trybunału Stanu są niezawiśli i podlegają tylko Konstytucji oraz ustawom.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ STANU\n, Art. 200.\n",
			"Text": "Członek Trybunału Stanu nie może być bez uprzedniej zgody Trybunału Stanu, pociągnięty do odpowiedzialności karnej ani pozbawiony wolności. Członek Trybunału Stanu nie może być zatrzymany lub aresztowany, z wyjątkiem ujęcia go na gorącym uczynku przestępstwa, jeżeli jego zatrzymanie jest niezbędne do zapewnienia prawidłowego toku postępowania. O zatrzymaniu niezwłocznie powiadamia się przewodniczącego Trybunału Stanu, który może nakazać natychmiastowe zwolnienie zatrzymanego.\n",
			"Links": null
		},
		{
			"Identifier": "Rozdział VIII\nSĄDY I TRYBUNAŁY\n,TRYBUNAŁ STANU\n, Art. 201.\n",
			"Text": "Organizację Trybunału Stanu oraz tryb postępowania przed Trybunałem określa ustawa.%Rozdział IX\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,NAJWYŻSZA IZBA KONTROLI\n, Art. 202.\n",
			"Text": "Najwyższa Izba Kontroli jest naczelnym organem kontroli państwowej.\nNajwyższa Izba Kontroli podlega Sejmowi.\nNajwyższa Izba Kontroli działa na zasadach kolegialności.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,NAJWYŻSZA IZBA KONTROLI\n, Art. 203.\n",
			"Text": "Najwyższa Izba Kontroli kontroluje działalność organów administracji rządowej, Narodowego Banku Polskiego, państwowych osób prawnych i innych państwowych jednostek organizacyjnych z punktu widzenia legalności, gospodarności, celowości i rzetelności.\nNajwyższa Izba Kontroli może kontrolować działalność organów samorządu terytorialnego, komunalnych osób prawnych i innych komunalnych jednostek organizacyjnych z punktu widzenia legalności, gospodarności i rzetelności.\nNajwyższa Izba Kontroli może również kontrolować z punktu widzenia legalności i gospodarności działalność innych jednostek organizacyjnych i podmiotów gospodarczych w zakresie, w jakim wykorzystują one majątek lub środki państwowe lub komunalne oraz wywiązują się z zobowiązań finansowych na rzecz państwa.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,NAJWYŻSZA IZBA KONTROLI\n, Art. 204.\n",
			"Text": "Najwyższa Izba Kontroli przedkłada Sejmowi:\n1) analizę wykonania budżetu państwa i założeń polityki pieniężnej,\n2) opinię w przedmiocie absolutorium dla Rady Ministrów,\n3) informacje o wynikach kontroli, wnioski i wystąpienia, określone w ustawie.\nNajwyższa Izba Kontroli przedstawia Sejmowi coroczne sprawozdanie ze swojej działalności.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,NAJWYŻSZA IZBA KONTROLI\n, Art. 205.\n",
			"Text": "Prezes Najwyższej Izby Kontroli jest powoływany przez Sejm za zgodą Senatu, na 6 lat i może być ponownie powołany tylko raz.\nPrezes Najwyższej Izby Kontroli nie może zajmować innego stanowiska, z wyjątkiem stanowiska profesora szkoły wyższej ani wykonywać innych zajęć zawodowych.\nPrezes Najwyższej Izby Kontroli nie może należeć do partii politycznej, związku zawodowego ani prowadzić działalności publicznej nie dającej się pogodzić z godnością jego urzędu.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,NAJWYŻSZA IZBA KONTROLI\n, Art. 206.\n",
			"Text": "Prezes Najwyższej Izby Kontroli nie może być bez uprzedniej zgody Sejmu pociągnięty do odpowiedzialności karnej ani pozbawiony wolności. Prezes Najwyższej Izby Kontroli nie może być zatrzymany lub aresztowany, z wyjątkiem ujęcia go na gorącym uczynku przestępstwa i jeżeli jego zatrzymanie jest niezbędne do zapewnienia prawidłowego toku postępowania. O zatrzymaniu niezwłocznie powiadamia się Marszałka Sejmu, który może nakazać natychmiastowe zwolnienie zatrzymanego.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,NAJWYŻSZA IZBA KONTROLI\n, Art. 207.\n",
			"Text": "Organizację oraz tryb działania Najwyższej Izby Kontroli określa ustawa.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,RZECZNIK PRAW OBYWATELSKICH\n, Art. 208.\n",
			"Text": "Rzecznik Praw Obywatelskich stoi na straży wolności i praw człowieka i obywatela określonych w Konstytucji oraz w innych aktach normatywnych.\nZakres i sposób działania Rzecznika Praw Obywatelskich określa ustawa.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,RZECZNIK PRAW OBYWATELSKICH\n, Art. 209.\n",
			"Text": "Rzecznik Praw Obywatelskich jest powoływany przez Sejm za zgodą Senatu, na 5 lat.\nRzecznik Praw Obywatelskich nie może zajmować innego stanowiska, z wyjątkiem stanowiska profesora szkoły wyższej ani wykonywać innych zajęć zawodowych.\nRzecznik Praw Obywatelskich nie może należeć do partii politycznej, związku zawodowego ani prowadzić działalności publicznej nie dającej się pogodzić z godnością jego urzędu.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,RZECZNIK PRAW OBYWATELSKICH\n, Art. 210.\n",
			"Text": "Rzecznik Praw Obywatelskich jest w swojej działalności niezawisły, niezależny od innych organów państwowych i odpowiada jedynie przed Sejmem na zasadach określonych w ustawie.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,RZECZNIK PRAW OBYWATELSKICH\n, Art. 211.\n",
			"Text": "Rzecznik Praw Obywatelskich nie może być bez uprzedniej zgody Sejmu pociągnięty do odpowiedzialności karnej ani pozbawiony wolności. Rzecznik Praw Obywatelskich nie może być zatrzymany lub aresztowany, z wyjątkiem ujęcia go na gorącym uczynku przestępstwa i jeżeli jego zatrzymanie jest niezbędne do zapewnienia prawidłowego toku postępowania. O zatrzymaniu niezwłocznie powiadamia się Marszałka Sejmu, który może nakazać natychmiastowe zwolnienie zatrzymanego.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,RZECZNIK PRAW OBYWATELSKICH\n, Art. 212.\n",
			"Text": "Rzecznik Praw Obywatelskich corocznie informuje Sejm i Senat o swojej działalności oraz o stanie przestrzegania wolności i praw człowieka i obywatela.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,KRAJOWA RADA RADIOFONII I TELEWIZJI\n, Art. 213.\n",
			"Text": "Krajowa Rada Radiofonii i Telewizji stoi na straży wolności słowa, prawa do informacji oraz interesu publicznego w radiofonii i telewizji.\nKrajowa Rada Radiofonii i Telewizji wydaje rozporządzenia, a w sprawach indywidualnych podejmuje uchwały.\n",
			"Links": null
		},
		{
			"Identifier": "ORGANY KONTROLI PAŃSTWOWEJ\nI OCHRONY PRAWA\n,KRAJOWA RADA RADIOFONII I TELEWIZJI\n, Art. 214.\n",
			"Text": "Członkowie Krajowej Rady Radiofonii i Telewizji są powoływani przez Sejm, Senat i Prezydenta Rzeczypospolitej.\nCzłonek Krajowej Rady Radiofonii i Telewizji nie może należeć do partii politycznej, związku zawodowego ani prowadzić działalności publicznej nie dającej się pogodzić z godnością pełnionej funkcji.\n",
			"Links": null
		}
	]
}